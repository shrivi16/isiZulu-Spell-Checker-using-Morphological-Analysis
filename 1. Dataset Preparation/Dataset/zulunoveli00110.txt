 
UMHLANGANISO 
L. F. Mathenjwa 

 
Isandulelo 
Amakhono amaningi abafana avumbululeka ekwaluseni. Baqala khona bebongela izinkunzi zakwabo sezibhonga kusiphuka iziduli nezidindi kubheka phezulu. Uzwa sekukhala ubugwaqagwaqa uyizwe enye isibhongela phezulu. Uzwa okungabafana sekuluqanduqandu kuyibonga: 
Zinike jijimeza ngomhlanganiso Kukhala abafazi namadoda 
Khaxa khaxa ziyabuy' emadlelweni Vava lwenkunz' alubekwa 
Lubekw' abasondezeli 
Mpaka yomkhunkul' ayibonwa Ibonwa zingqapheli. 
Ngesikhathi izinkunzi zikhipliana amakhizane, nokungabafana kugcina sekukhiphelana amangwevu, kugcine sekukhona odla UMHLANGANISO. Yinzalelwana yalowo magalelo lena nathi esidla ngayo UMHLANGANISO namhlanje. Ukuze nawe uthuke uhlabana ngomuso ncinda kulolu dengezi. 
LANGALIBALELE FELIX KA-MATHEN1WA. 

 
• 
Indikimba Yemvelo 
Ntwasahlobo Iphupho Ngiyehluleka Malibongwe 
  
Ntwasahlobo 
Amabuth' emi ngezigceme Ubumpampampa bamacilongo KuzwakaI' amahub' omunyu Izalukazi zihlome ziphelele Amavila anemibuz' eminingi. 
Nesinedolo sitotobela khona Sishaya kabili kathathu siphumule Sikhiph' ishungu sintongele Sikhomb' indima ngonkomba Imbewu yokwethekelw' isiphelile. 
Izimfunda zembethe uhlaza Amaqe1' akhephuzel' obuluhlaza Izinyoni zihaya ngapholile Zenane1' in tomb' uNtwasahlobo Zenanel' ukunqamuI' ezinkalweni. 
Zizodw' ezimumeth' isondlo Zizodw' ezimumeth' utshani Zigcakela zigcweI' injabulo Zihlale zetshis' emaxhaphozini Ofakazi zingila eziqumbile. 
4 
Izimvemvane zihlab' umshungu 
. Sezibhinc' ezikanokush' izevatho Imilom' isiphenduk' amasongo Azithandi lutho ngentwasahlobo ZiyangcebeIeka zethaba ngentobeko. 
Izwe lonke liyamamatheka Izilwane zona ziyatshakadula 
Amaw' anane1' izimpophoma zemifula Amagatsh' emith' abukek' eqhobonyeka Ebon' insizw' okukade yahamba. 
Bayede! Themba lemvelo Bayede! Nkosana yehlobo Mananjalo zibulo lakohlobo Imibani yezul' ikukhothamele Nawe zikhonze, nathi sikwazise. 
M. N. Mathenjwa 
5 

  
Iphupho 
Mkhohlisi wezicukuthwane Mbulalithemba wezimpofana Themba lomzuzwana 
Ngceb' ephel' ingabonwanga Mdali wenzondo komakhelwane. 
Ufike ngabizwa ngoNomafa, Wahamba ngasala ngilambatha Ngayimpofan' ehlul' ukwenza Ubusuku babude babubi Inhliziyo yathatha yabeka. 
Ungumkhohlisi woqobo 
Izenzo zakho zikhohlakele Zigcwele ubukhohlakali 
Obenz' umuntu azikhohlwe Akhohlwe nayimpil' ayiphilayo. 
Ingan' encan' uyenz' imamatheke Yethuk' ikhale ngokukwesaba Ubusuma kude laphaya 
Uzenz' olungile ungalunganga Xola ndoda. 
Ngizokubiza ngendod' ungeyona Kumb' uyinsizwa kwazi bani? Ngabe ngikubiza ngenina 
Pho! Imisebenzi yakho mibi ABathandazi bakubiza ngoMubi. 
UnguMubi ngempela Ubuyise umayidululu 
6 


Wambeka njengonoxolo nami Ngathokoz' ithemba lami libuyile Lingiwotawota lingiqabula. 
M. N. Mathenjwa 
7 




7. 
Ngiyehluleka 
Kukho konke okwenzayo Ukwenza kulon' omagade Nakanjani kukhon' okukwehlulayo Kanjalo nami ngiyehluleka. 
Ngiyehlulek' ukungazondi muntu Ukungabambi gqubu kuyangehlula Ekuthokozeni ngiyakhukhumala ngipikle Ukuziphindisela ngiphila khona. 
Ukuhlek' ososizini ngikwenzile Ohluphekile ngimbhuqile ngamgwema Isikhwele siyizimpophoma kimina Kukhalwa ngimoyizelile. 
Ngiyehlulek' ukwehlul' ukwehluleka Ngehlulekil' ukwehlu!' inzondo Ngehlulekil' ukwehlul' umona Kungehlul' ukubekezelel' ubugqila. 
Uma ngehluleki!' ukukuxolela, xola 
Uma ngehlulekil' ukukuhlonipha thethelela, Ungehlulek' ukungifundis' ukubekezela Nakuba Mina ngehlulekile. 
L. F. Mathenjwa 
8 
Malibongwe 
Laph' izikhathi ziguquguquka Ubumnandi buphenduk' usizi Ukuhleka kuphenduk' izinyembezi Izolo soze lashabalala. 
Laph' isandla sisele dengwane Ithumbu likhala yindlala Amehl' ebuka kalufifi 
Malibe yinduduzo libongwe. 
Laph' amathemb' onk' eshabalala Owakh' umthunzi ushabalala Amado!' emanqika ukukuthwala Malibe yinduduzo libongwe 
Izwe lembeth' ingub' emnyama Konke sekushesha kwesab' umnyama Sesiya kwelamathong' elimnyama Malibe yinduduzo kubongwe. 
Laph' izintaba zembeth' ungqweqwane Izihlahla zitheng' eluphushwana Utshani buqok' emhloshana 
Izolo mali be yinduduzo libongwe 
B. E. Manzini 
9 
 
i, 
Indikimba Y othando 
Ngakubuka Mntanomuntu Masingcebeleke 
  
II 

  
Ngakubuka Mntanomuntu 
Ngithule, angithule: 
Izindebe zomlomo zithule 
Izindebe zangaphakathi ziyakhuluma Zithatha zibeka ngawe mntanomuntu. 
Ngihlezi, angihlezi: 
Ngengqondo ngikladula kude Ngibuk' ikusas' elikhangayo Ngibuk' umhlaba wami nawe. 
Ngamehl' engqondo ngibuka kude Ngibon' imvakaz' emhlophe qwa Ikugubuzele wamhlophe njengeqhwa Ikusibekel' ekonakaleni komhlaba. 
Ngakubuka mntanomuntu 
Ngakubuka qede kwaklas' igazi Ngakubuka qede yethab' inhliziyo Ngakubuka qede wesas' umphefumulo. 
Ngilangazelela 1010 suku Oluyokwembes' inhliziyo ngentokozo Owakh' umunw' uqalangwe okwafuthi Ngesikhonkwane sobufakazi. 
Ngakubuka mntanomuntu 
Namanj' angidel' ukukubuka Ngiyokubuka mihla yonke yokuphila Size sehlukaniswe ukufa. 
.~ •.. 
Z. Maphanga 
13 
 
Masingcebeleke 
Kulo mshikashik' ongaka Emva kosuk' olunzima Emva kokujuluk' okunzima Emva komshikashik' onzima Masingcebeleke. 
Inxano lendoda licuthile Lapho nelanga licwathile Isiphephelo laphaya sizothile Phans' emthunzin' opholileyo Laph' izinsizi zizophela. 
Mlisa womdabu wase-Afrika Ibhikili lamahewu likulindile 
Yehlis' ulaka emva kokukhahlamezwa Yehlis' udenda emva kwenkandleko Yehlis' isifuthefuth' emva kwesihluku. 
Sekuyantwel' ezansi 
If elimnyama seledlulile Nant' ilanga lisinekile 
Izimbali zikhomb' amathemba empilo Masikhohlwe zinsizi singcebeleke. 
14 
Z. Maphanga 
Indikimba Yezinto Eziligugu 
Ntambontambo Kuwena Bhodloza Nyoni 
IS 


 
Ntambontambo 
Mafukuzel' omizilazila 
Mnqamuli wezinkalo namawathanga Usisithek' unqamuJ' izinkalo 
Uhay' ingoma yakh' eyodwa Ekuqedel' isizungu, ifinyez' indlela. 
Babeletha kuwe abakuthandayo Bagcine bakhohlwe lapho beya khona Babodw' abehlil begijima 
Abanye bazumeke balale 
Nomsindo wakho bangawuzwa. 
Malungalunga wezindlwan' okweshongololo Manyathela kunyakaz' umhlaba 
Kuye kuzamazam' izibilini zomhlaba Mahlekis' akhalis' izinkuJungwane Lusongesonge Iwentambo kalayini. 
Mabhem' uphamban' ikhanda Usubathe ngejuban' ujubaJale Ugenqez' unqekuzis' ikhanda Wenanel' ingoma yakho 
. Ehaywa nguwe wedwa. 
Mmemez' obikezel' ukuza Bavule baded' emizileni 
Usho kanye kuband' amathumbu Kudabuk' izimvalo kwabakwaluvadlwana Ujokol' ubamb' indlela. 
.. " 
Z. R. H1atshwayo 
17 
 
Kuwena Bhodloza 
Babhodloze njalo mfokaNdzimandze Babhodloze ngengoma yakithi kwaMalandela Babhodloz' ugiye ngengoma yakithi 
Ugiye uqephuze ngengoma yoPhunga noMageba Bakhumbuz' amaqhaw' akithi endabuko Ababeyishaya ngesigqi sakithi e-Afrika Ababeyishaya bekladul' emaqeleni 
Ababeyishaya belugugube begudla imifula. 
Giya Mhlandla ngoThwalofu namankentshane Giya njalo ngoHhash' elimhlophe 
Giya njalo ngezihlabani zakithi 
Giya eqephuze kusiphuke izidindi zengongoni Giya kusiphuk' unwel' ezinsizwen' ejadwini 
Giya kusaphak' uphoko kuehitheke gula linamasi Giya kusuk' uthuli luyephezulu 
Kukhal' ubuviyoviyo bamakhwela. 
Mlilo wothath' ababa the bayawubhula Wabhembuluka wavuth' okwesihogo singxamile Isamban' esamb' umgodi sawulala 
Zonke ziyimba zingayilali 
Qhud' elimzwezw' elindize kwasal' amaqubu Iqhud' elikikiliga kabili ngoMgqibelo 
Amany' amaqhud' ekikilig' ekuthatheni kokusa UMvangel' oshurnayele qede kwaw' izigqab' emadodeni. 
Ingidlabez' emagumbigumb' ebonwe nguThuso kubeSuthu Intinginon' etshiloze kwaye kwaneanyw' amatitihhoye Ueil' oeul' ieulo lokueel' ingeombo ngasoeingweni Inkunz' ebhodle kwaeash' ongeede 
Kwaye kwenanel' ofukw' emafusini 
18 
Badudule ngegagasi sigudl' uMngeni 
Badudule maphuzusawoti kuthimul' imithin' olwandle Ambu! Angeke! Angikho! 
L. F. Mathenjwa 
19 




19. 
20. 
Nyoni 
Nyonikaz' eshwibek' emkhathini, Oshwibeka maqedane sime sikugqolozele, Sifikelwe nawukwesaba Ie nyonikazi, Esuka kuxhaphazel' izibilini. 
Watholwa emva kweminyaka, 
Behlezi bekucubungul' izibilini zakho, Bexhum' imithambo nemizwa, 
Befuna nezindlela zokuphila kwakho. Uyihlo wakuzala wakushiya, 
Washiyel' isizukulwane sakhe, Okunamuhla sihamb' imizuz' embalwa, Siwel' izilwandle siyothi cababa. Shwibeka Nyoni mbumbulu, 
Sithela nabo, uye kobabek' ezinkanukweni. 
M. N. Mathenjwa 
20 
Indikimba Y okufa 
Wangembula Kufa Ntokazi Ndini 
21 



 

Wangembula Kufa 

Awu! Kufa wangenz' ihlazo Wangenz' imbali yogwadule Ubusika nehlob' ayithokozi Ngayinyos' ehlulwa ngumoya? 
Ngab' amaziph' okubambelel' abuthuntu? Wangenz' impilo ngayibamba ngamazinyo. 

Ngeluka ngezintaba namathafa Ngenziw' iminjunju, nezinhlungu zakho 
	Ingqond' iphunduleke 	. 

Ngiphenduk' uhlanya ngingelona Imidlinzo nezinsongo zingifiphaze Konke sekuyiNingizimu neNyakatho. 

Izinyandezulu zakwenu zikubhekile Inhlanhla yawel' ezandleni Uyindlalifa yesono 
Uyisethenjwa sikaNzondo 
Uhleka nay' uhlale naye 
Phind' inxele kaliwubus' umuzi. 

Ngizosabela kubani? 
Ngizothi Baba kubani? 
Ngithi Mkhulu kubani? 
Ngithi Gog' ophumaphi? Ngizobizwa ngubani nje nempela? 
Sal' usungiyeka ngib' uhlanya lomhlaba. 

M. N. Mathenjwa 

  
Ntokazi Ndini 
Nokufa dlozi labathakathi Melekeleli wezitha zempilo Mkhuthazi nomsizi wenzondo Mavakasha kusale kukhalwa. 
Abakhonze wena banesihluku Banee\' ibele lenkem ba Baphuz' igazi lenhlendla Babuswa uMona noNzondo. 
Nokufa ngubani unyoko? Uyihlo yena usaphila? 
Ngisize ntokazi ngiyalele bona 
Ungalibal' ukungikhomb' abakuthandayo. 
Nokuf e1akini lishwelezwa ngani? Lihlatshelwa ngamhlabelo muni? Kungaba mpepho yin' eshunqiswayo? Ukhonzwa ngamaph' amagugu? 
Uqomephi ntokazi yansondo? Ngiyakwesaba ntokazi yokufa Ngesab' unya nesihluku sakho Ngesab' umhobholo nesidlova sakho. 
Ngingekufihlele Nokufa Uyisela lamasela 
Uyisahlulek' ivaka (oqobo Uphila ngomona nobuqhwaga. 
z. R. Hlatshwayo 
24 
J I 
I I 
Indikimba Yenkolo 
Ngithethelele Ndodana Ungadikibali Le Mfundiso Mmeli Mananjalo! 
25 

 
j i r 
Ngithethelele 
Ngiyisoni sakho Baba: 
Konke wakwaz' ekuqaleni Ukuba ngizob' olahlekileyo Ngiholel' endleleni yakho. 
Ngiyeqil' imiyalo yabazali Ngaholw' unhliziyo ngise Nabangane bangishiy' odakeni Kumanje ngibamb' ongezansi. 
Nkosi mangazi ngendawo 
Lapho kunensindiso khona 
Ze ngihlale nabasindisiweyo Ngikhululwe kulawa maketango. 
Ngiyakuthini mina Nkosi 
Lapho sengish' emalangabini kaSathane Engasekh' owam' uMsindisi Amalangabi ngiwacisha ngezinyembezi. 
Intshumayelo ngiyithola mihla Nokh' inhliziy' ibilitshe Namuhla Nkosi sengiyakufisa Kulokho Baba ngithethelele. 
Z. R. Hlatshwayo 
27 

 
Ndodana 
Khankasa njalo Ndodana yomuntu Khankasel' ubulungiswa bukaNtu Khuthalel' ukuzuz' ukuthula Phokophelel' ukubuyis' ukwethembeka Isithunzi soluntu silahlekile 
Inhlonipho yontu ishabalele 
Isintu sikhungethwe yinzondo 
Isintu sikhungethw' umona 
Igazi likantu liyizimpophoma mihla Umhawu kubon' uyachanasa Ndodana shumayel' elokubuyisana Shumayel' ivangeli lenhlonipho Khuthaz' ukubumbana nobunye 
Qinis' ukubuyisana nokwazisana kontu. 
L. F. Mathenjwa 
Ungadikibali 
Noma ngab' ude1elwa 
Noma ngab' uzondwa 
Ngisho bekungcofa mihla 
Ngish' unyunde1wa nsukuzonke Ngisho noma bekuhleba 
Uphil' eyokupiklelwa mihla Ulala ngamagqubu nenzondo Uvuke ngokuklolodelw' uhlekwa Ungadikibali nelilodw' ilanga Qinisela mihla namalanga 
Naw' uyoz' uphumele1e 
Noma ngab' awuphume1elanga Konke kukhong' ukubekezela 
Akuvelwa kanye kungemandleb' embongolo . 
Z. Mapha'nga 
29 
 
Le Mfundiso 
Kazi mingak' imithandazo ngosuku? Mingak' efik' imumeth' ukujula? Kwenzekani ngengathembekile na? Kwenzekani kwabakhala ngoxolo? Abangenandaba nalo bona bazuzani? Imfundiso yabo yon' ithini? 
Nkosi phendul' izingane zakho 
Zihlenge ngaphansi kwemithombo yegazi Ziphephise kulolu laka Iwale mfundiso Ziph' imfundis' engenazinyembezi 
Ziph' isiban' esikhanyis' iqiniso Badondolozise ngodondolo Iwamathemba. 
Ulwazi nemfundo makungachithi igazi Makube zintingo zokwakh' ikusasa Ikusasa elinokuphumula nokuthula Imfundiso yeze mayishatshalaliswe Ophethe iklwa legazi abhujiswe 
Ngoba Nkosi Ie Mfundiso kayakhi. 
Z. R. Hlatshwayo 
30 
Mmeli 
Angizukukhokha lutho ngawe 
A wufuni ngcebo yami 
Awudinge zinhlupheko zami Awudinge kukhothanyelwa yimi Kodwa ufuna ngisebenze ngobuqotho. 
Ungivulele yonke iminyango Uneke izandla wavula isifuba Walinda ukuba ngize kuwe Ngizinikele ngihlale nawe Ungethule yonke imithwalo yami. 
Uthi mangigqabule izibopho 
Ngize kuwe ngikhululwe Izinyembezi nosizi luzakuphela Kuphela mangazi ngesisekelo sakho Ngihloniphe izindlela zokulunga. 
Akekho umMeli ongamelana nawe Okumelwa nguwe kuyiqiniso Kunenjabulo nentokozo yaphakade Ngempela kungokwaPhakade 
Futhi nawe ungowaphakade. 
Benginokuxakeka ngezilingo Ngingazi ongahle angimele 
Kulezi zilingo ezikhungethe ingosi yakho 
	Ehlala njalo inesilokozane 	.' 
Ngoyise onokulunga. 
M. N. Mathenjwa 
31 


 
Mananjalo! 
Qhud' elikikilige kwazamazama umhlaba Ndloy' ebhonge kwenanela zonk' izilwane Silo esikhulu! 
Siyakhuleka! 
Umenjalo! 
Nduna yezinkalo namawathanga 
Mthobi wokukhala nokugedla kwamazinyo Mthunazi wokumomotheka nokuhlehla kwezihlathi Konk' ukwengamele 
Umenjalo! 
Zul' eliphezulu Wen' omibusobuso 
Wen' oyinsika yaphakade Mhlambululi wakho konk' ukungcola Umenjalo! 
Mananjalo dwal' elingunaphakade Bumenjalo ubukhulu nobubanzi bakho Izinzululwazi zakho zime njalo Isibhakabhaka sakho sime njalo Nezulu nezingelosi zime njalo. 
L. B. Bengani 
32 
Isigaba B: Iyini Inkondlo 
-0 
33 


 
33. 
Isahluko I 
Isingeniso 
Izinkondlo eziqukethwe kuleli qoqo ziyaqala ngqa ukushicilelwa. Nokho ziyizinkondlo ezibonakala zilifanele iqoqo laleli banga ngokwengqikithi nolimi olusetshenzisiwe. Lapha-ke kudidiyelwe izinkondlo ezinde kanye nalezo ezimfushane. Kumbandakanywe nohlobo lwezinkondlo okuthiwa amasonethi. Lokhu phela kwenzelwe ukuthi umfundi asheshe ahlangabezane nezinhlobo ezahlukene zezinkondlo zisuka phansi amadaka. 
  Leli qoqo lezinkondlo lehlukaniswe izigatshana ezinhlanu. Lapha lezi zinkondlo bezehlukaniswa ngokwengqikithi yazoo Kukhona lezo ezixoxa ngokufa, izinto eziligugu, uthando, imvelo kanye nenkolo. Lokhu kukodwa kuyakhombisa ukuthi izinkondlo zithinta impilo yomuntu yonkana. Lezi zinkondlo zichukuluza imizwa eyahlukahlukene kuloyo ofundayo. Kungaba imizwa yokujabula, ukudumala, uzwelo, uthando njll. 
Yini Inkondlo? 
Lapha-ke singasho ukuthi inkondlo ingamazwi aphilayo asetshenziswa ukweneka imizwa, imicabango kanye nendlela imbongi ebona ngayo izinto. La mazwi sithi ayaphila ngoba anokuthile akwenzayo kuloyo owafundayo nalowo osuke ewalalele. Ayakwazi ukungena emizweni yakhe agcine naye esezizwa esesimeni eyayikuso imbongi ngenkathi ibhala inkondlo. Uma yayijabule naye uyaye azizwe ejabula, uma yayijabhile naye ajabhe njll. Ngaleyo ndlela singasho ukuthi inkondlo ingamazwi anama1J.dla okuchukuluza imizwa yomuntu oyifundayo noma oylJalele. 
  Imbongi iyaye ibheke izinto eziyizungezile. Ibuke nokwenzeka kwezinto mihla namalanga bese ibhala ngalokho ekubonayo. Lapha iyaye isebenzise ulimi ekwenekeni Ie mizwa kanye nemicabango yayo. Le micabango yembongi ku- 
35 
 
~\ 
yenzeka yehlukaniseke ngamazinga amabili. La mazinga avela uma umfundi ezama ukuthola incazelo yalokho okushiwo yimbongi enkondlweni leyo. Kuyenzeka umfundi athi eyifunda okokuqala inkondlo bese eshesha ezwa ukuthi inkondlo ikhuluma ngani. Lokho-ke kubizwa ngokuthi umqondo osobala wenkondlo. Kukhona-ke leli zinga lesibiIi elicashile. Lona-ke uyaye uthi usuwutholile umqondo osobala wenkondlo kodwa kuthi uma usubhekisisa izifengqo ezisetshenzisiwe kuleyo nkondlo, uthole ukuthi zimele into ethile. Ukuthola kwakho leyo nto emelwe zifengqo kusho ukuthola umqondo ojulile wenkondlo. 
  Ngesinye isikhathi ungathola imbongi ibhale inkondlo ethi "Mbali yami". Nakanjani uma uyifunda okokuqala Ie nkondlo uthole ukuthi ikhuluma ngembali, lokho esingathi umqondo osobala wenkondlo. Uma usuyibhekisisa Ie nkondlo hleze uthole ukuthi imbongi isebenzise kakhulu isenzasamuntu. Ngokubona Ie mbali yenziwe umuntu ugcine usuthole ukuthi Ie mbali imbongi ekhuluma ngayo umuntu wesifazane emthandayo. Lo muntu imbongi imfanisa nembali kangangoba isize yambiza ngokuthi uyimbali. Yiyo-ke Ie miqondo yenkondlo abanye abayibiza ngokuthi amazinga okujula enkondlo. 
36 
Isahluko II 
Izinhlobo Zezinkondlo 
Izinkondlo lezi zingehlukaniswa izinhlobo eziningana. Lapha ekuzehlukaniseni kuyaye kusetshenziswe indikimba yazo noma lokho ezikuqukethe. Nazi-ke ezinye izinhlobo zezinkondlo ezitholakala kuleli qoqo. 
Ama-eleji 
Lolu uhlobo lwenkondlo ekhuluma ngokufa. Kwesinye isikhathi imbongi isuke ikhuluma ngesigameko noma isigigaba okufe kuso abantu noma ibalisa ngokufa komuntu othile obethandeka kuyo noma emphakathini. Ngesinye isikhathi-ke imbongi isuke ibalisa ngakho ukufa ngonya okulwenza esintwini noma kuyo uqobo. Isuke iveza imizwa nemicabango yayo ngokufa. 
  Uma ubheka inkondlo ethi "Ntokazi Ndini", lapha umntakaHlatshwayo ubalisa ngakho ukufa nakuba ekubiza ngentokazi. Lapha uveza ububi bokufa asebathe uhlwaya izihlobo zako phinde akazitholi. U gcina eseveza unya lwako lapho ethi: "Uphila ngomona nobuqhwaga." 
  Kanti-ke futhi uma sibheka inkondlo ka-M. N. Mathenjwa ethi: "Wangembula Kufa", naye okaMgabadzeli lapha ubalisa ngakho belu ukufa. Ubalisa ngobunkedama abulethelwe isitha esiwukufa lapha ethi: "Awu! Kufa wangenz' ihlazo". Ngendlela osekumphundle ngayo ukufa laphaya ekugcineni ugcina esezikhalela ethi: "Sal' usungiyeka ngib' uhlanya lomhlaba." 
	Izibongo Zesimanje 	.~ 
Lolu uhlobo Iwezibongo eziqanjwa ngokuthi imbongi izibhale phansi. Lapha kusuke kuhaywa izinto eziphilayo nezingaphili. Lapha imvamisa imbongi isebenzisa zona leziya zikhali zobunkondlo ezisetshenziswa ezibongweni zomdabu. Kulolu hlobo kungaba yinoma ubani onogqozi ongabhala ngaloyo muntu 
37 


  

~oma into afuna ukubhala nga yo. Njengalapha nje singathatha mko?dlo ka:~. F. Mathenjwa ethi: "Kuwena Bhodloza". Lapha ImbongJ Ibongela lesi silomo esingumfo kaNdzimandze. Kuy~ yonke Ie nkondlo kusetshenziswe isigqi sokuhaya esifana nese~bo?go zomdabu. Ake ubheke lapho imbongi ithi: 
Mhlo wothath' ababa the bayawubhula 
Wabhembuluka wavuth' okwesihogo singxamile". 

En~.e !~kondlo esingay!!,aka lapha yeliyo kaHlatshwayo ~t.h.l. Nta~?ontambo. Lapha okaMhayise ubongela ISllimela aSlblza ngokuthi: 
"Malungalunga wezindlwan' okweshongololo". 
Isonethi 

L,ol~ uhlob.o Iwe~kondlo emfushane ebinza linye elakhiwe Ylmlgqa. eYlshuml nane. Uhlobo lwamasonethi esiZulu-ke lwehluklle .kulolo Iwehlukile kulolo lwezilimi zaseNtshonala?ga nJengesiNgisi. Kuleli qoqo-ke izinkondlo ezmgamasonethi zintathu, singabala lezi ezilandelayo' 
	"Nyoni" ka-M. N. Mathenjwa 	. 
"Ndodana" ka-L. F. Mathenjwa "Ungadikibali" ka-Z. Maphanga. 
Ilirikhi 

Lolu uhlob.o lwen~ondlo olweneka imizwa yembongi. Le nkondlo lsuke Iveza imizwa yembongi ngalokho ekucabangayo nendlela ebuka ngayo izinto. Imvamisa lolu hlobo Iwenkondlo lufaka zonke izinhlobo zezinkondlo ~~a-~l~ji namasonethi uqobo. Lapha kusuke kudidiyelw~ lzmdlkimba ezahlukene esingabala lezi ezilandelayo' inkolo, im~elo, uthando, ezombangazwe nokunye. . 

  Lapha sl?g,~bh~ka izinkondlo ezifana naleyo kaHlatshwayo ethl: Nglthethelele", eka-M. N. Mathenjwa ethi: 

"Ntwasahlobo", ~. B. Bengani "Mananjalo", "Iphupho" Z. Maphanga nezmye eziningi. ' 

38 

Isahluko III 

Isakhiwo Senkondlo 

Inkondlo inesakhiwo esithile okuyisona esiyehlukanisayo kwenye imibhala eyingxoxo noma iphrozi. Inkondlo yona inezakhiwo ezimbili, isakhiwo sangaphandle nesakhiwo sa, ngaphakathi senkondlo. Lesi sakhiwo abanye basibiza ngokuthi ukubumbeka kwangaphakathi nokubumbeka kwangaphandle kwenkondlo. 
Lapha-ke sizogxila esakhiweni sangaphandle senkondlo. 

Inkondlo iba nesihloko okuyisona eyaziwa ngaso. Imvamisa lesi sihloko kufanele sibe nobudlelwano nengqikithi yenkondlo leyo. Emva kwesihloko inkondlo iye yehlukaniswe ngezigatshana ezibizwa ngokuthi amabinza noma amavesi. Leli vesi abanye balibiza ngokuthi yisitanza. Inkondlo ngayinye yakhiwe amabinza athile. Uma sibheka inkondlo ethi: "Ntokazi Ndini", Ie nkondlo yakhiwe amabinza ayisithupha. 
  Yilelo nalelo binza enkondlweni lakhiwe yimigqa. Le mi-' gqa-ke eyakha ibinza akufanele ibe mide ngokweqile kodwa kufanele ilingane imumathe umqondo ogcwele. Nakuba kuke kwenzeke ukuthi amabinza enkondlo ashiyashiyane ngokwemigqa, kodwa kuyaye kubukeke kahle uma imigqa ilingana ibinza nebinza. Kule nkondlo ethi: "Ntokazi Ndini" yilelo nalelo binza lakhiwe yimigqa emine. 
Isakhiwo sangaphandle senkondlo ngesinye isikhathi yi- 

, sona esikusizayo ekuboneni ukuthi inkondlo iluhlobo luni Iwenkondlo. Uma sithatha inkondlo ethi: "Nyoni" sithola ukuthi yakhiwe yimigqa eyishumi nane. Uma siyibheka futhi Ie nkondlo sithola ukuthi ayehlukanisiwe ngokwamabinza. Lolu hlobo Iwenkondlo-ke lubizwa ngokuthi yisonethi. Lolu hlobo lubonakala ngokuthi Iwakhiwe yimigqa eyishumi nane futhi ayehlukanisiwe izigatshana. 
  Lapha esakhiweni sangaphandle senkondlo ngaphandle kokubuka amabinza akhe inkondlo kubuye kubhekwe 

39 

  
I 
!ziphum.uzi, imvumelwano, ukuphindaphinda, impindwa, lfanamsmdo kanye nokuxhumanisa. 
Isenzasamuntu 
Lolu uhlobo lwesifengqo lapho kuthathwa khona into engaphili inikezwe amandla yenze into enokwenziwa umuntu ophilayo. 
  Uma sibheka inkondlo ethi: "Ntokazi Ndini", yonke Ie nkondlo ikhuluma ngokufa. Ukufa lapha kubizwe ngentokazi kwenziwa futhi kwenza izinto ezinokwenziwa umuntu. 
"Nokufa ngubani unyoko?" "Uqomephi ntokazi yansondo?" 
Uma sibheka inkondlo ethi: "Ntambontambo" ekhuluma ngesitimela, isitimela lapha senziwe senzisa okomuntu. 
"Uhay' ingoma yakh' eyodwa." "Mabhem' upham ban' ikhanda." 
Lapha imbongi ithathe ukukhala kwesitimela yakufanisa nomuntu ehaya ingoma, yagcina isithi isitimela uqobo sihaya ingoma ekubeni isitimela singakwazi ukucula. Ubuye abuke ukushunqisa kwaso intuthu akufanise nokomuntu obhemayo, agcine esethi isitimela sona sibhema siphambane ikhanda okuyinto leyo eyenziwa umuntu. 
Lapha singabheka inkondlo ka-M. N. Mathenjwa ethi: 
"Ntwasahlobo". 
Amabuth' emi ngezigceme Ubumpampampa bamacilongo Kuzwakal' amahub' omunyu Izalukazi zihlome ziphelele Amavila anemibuz' eminingi. 
Nesinedolo sitotobela khona Sishaya kabili kathathu siphumule 
40 
Sikhiph' ishungu sintongele Sikhomb' indima ngonkomba Imbewu yokwethekelw' isiphelile. 
Izimfunda zembethe uhlaza Amaqel' akhephuzel' obuluhlaza Izinyoni zihaya ngapholile Zenanel' intomb' uNtwasahlobo Zenanel' ukunqamul' ezinkalweni. 
Zizodw' ezimumeth' isondlo Zizodw' ezimumeth' utshani Zigcakela zigcwel' injabulo Zihlale zetshis' emaxhaphozini Ofakazi zingila eziqumbile. 
Izimvemvane zihlab' umshungu Sezibhinc' ezikanokush' izevatho Imilom' isiphenduk' amasongo Azithandi lutho ngentwasahlobo Ziyangcebeleka zethaba ngentobeko. 
Izwe lonke liyamamatheka Izilwane zona ziyatshakadula 
Amaw' ananel' izimpophoma zemifula Amagatsh' emith' abukek' eqhobonyeka Ebon' insizw' okukade yahamba. 
Bayede! Themba lemvelo 
	Bayede! Nkosana yehlobo 	" 
Mananjalo zibulo lakohlobo Imibani yezul' ikukhotharriele Nawe zikhonze, nathi sikwazise. 
Lapha imbongi ikhuluma ngentwasahlobo. Ubuhle banga- 
41 

 
41. 
le~i sikh~thi ibuchaza ngokufanisa izinto zemvelo nezinto ezmgenzlwa abantu. 
~'Izimvemvane zihiab' umshungu Sezibhinc' ezikanokush' izevatho" 
Imvamisa abantu. abahlaba umshungu kodwa ukuqoqana ?dawo.nye kwezlmvemvane ngalesi sikhathi, imbongi lkufamsa nomshungu owenziwa ngabantu. Izimvemvane ~zigqok! ~od~a a?a~tu abevatha izevatho. Singathi lapha Imbongl Ifamsa Imlbalabala yezimvemvane nezevatho ezevathwa abantu. 
Ebinzeni elandulela elokugcina kutholakala Ie migqa: 
"Izwe lonke liyamamatheka 
Amagatsh' emith' ebukek' eqhobonyeka Ebon' insizw' okukade yahamba." 
Eqinisweni umuntu omamathekayo izwe alikwazi ukumamatheka. Lapha imbongi ibuka ubuhle obusuke bugub~zele iz~e ibufanisa nomuntu uma emamatheka. Siyazi futh) ukuthl umuntu okwazi ukuqhobonyeka ikakhulu uma enamahloni. Lapha imbongi ibuka lokho okuyaye kwenzeke ezihlahleni uma kusuke kufika intwasahlobo ikufanisa nentombi iqhobonyeka inamahloni phambi kwensizwa. 
Ebinzeni lokugcina sithola imigqa ethi: 
"Bayede! Nkosana yehlobo Mananjalo zibulo lakohlobo Imibani yezul' ikukhothamele" 
Ngesizathu sokuthi intwasahlobo ifika kuqala kunehlobo yingakho imbongi iyibiza ngenkosana nezibulo lakohlob~ okuyizinto ezitholakala kobantu lezo. Ukukhothama uphawu lokuhlonipha olwenziwa abantu kulabo ababahloniphayo njengamakhosi. Lapha imbongi siyithola lawo mandla iwanikeze imibani engebona abantu uyenze yakhothamela intwasahlobo nayo engeyena umuntu. 
42 
Imibuzo 
(a)Yini isenzasamuntu? 
(b)Ngokubheka enkondlweni ethi: "Ntokazi Ndini" ake ukhiphe izenzasamuntu zibe nhlanu. 
Imvumelwano 
Imvumelwano ukuphindwa kwemisindo efanayo emalungeni athize amagama asemigqeni elandelanayo yenkondlo. Le misindo ingatholakala ekuqaleni kanye nasekugcineni kwenkondlo. Imvumelwano esekuqaleni ibizwa ngokuthi yimvumelwano siqalo, esekugcineni yona yimvumelwano sigcino. Imvumelwano iletha isigqi esithize enkondlweni esiyinandisayo uma isihaywa. Nokho-ke esizulwini imvume1wano ayivamile ukuthi itholakale ezinkondlweni kungefani nakwezinye izilimi njengesiNgisi lapho ivame khona. 
.'': 
43 

 
I 
Isigaba C: Ukuhluzwa K wezinkondlo 
45 


 

Isahluko IV 

Ukuhluzwa Kwenkondlo 

Uma sihluza inkondlo sisuke sesicwaninga, sihlaziya sicozulula, sincoma noma sigxeka ubuciko bembongi. Ukuhluzwa kwenkondlo kungumsebenzi womfundi lapho kusuke sekudingeka ukuba alandele izindlela ezithize zokhuhluza. 
Sizohluza inkondlo ethi: "Ngakubuka Mntanomuntu". 
Ukuhluza kwethu sizokuhlela kanje: 
Okushiwo yinkondlo. 

Isakhiwo sangaphandle senkondlo. Isakhiwo sangaphakathi: Izifengqo. Okunye okungashiwo' ngenkondlo. 

Okushiwo Yinkondlo 

Umqondo osobala kule nkondlo ethi: "Ngakubuka Mntanomuntu". Imbongi siyithola imi buqamama ibuka iNtokazi ngeso lokuyilungazelela. Umfo kaMaphanga uze azakhele umhlaba wakhe nayo lentokazi ayilangazelelayo. Aze afise behlukaniswe ngukufa. Usho nokusho ukuthi noma angathula ngomlomo kepha ngenhliziyo uyaphawula. Nawe-ke mfundi ake uthathe ezakho, asiboni ngaso linye kuningi nawe osengakusho ngomqondo osobala wale nkondlo. 

Isakhiwo Sangaphandle Senkondlo 

Amabinza Nemigqa 

Le nkondlo inamabinza ayisithupha nemigqa emine. Amagama emigqeni ngemigqa awalingani. Ibinza lokuqala, lesibili, Ie sine, nelesithupha umugqa wokuqala unamagama amabili. 

46 

Ukwelekana Kwemigqa 
Siyakuthola ukwelekana kwemigqa lapho umqondo womugqa uze uphelele emgqeni olandelayo. Isibonelo: 

Ngilangazelela 1010 suku Oluyokwembes' inhliziyo ngentokozo (Ngakubuka Mntanomuntu) 

	Impindwa 	.. . 
Impindwa ikhona kule nkondlo. Imbongl Iphmda umusho ogcwele ukuze igcizelele ukumbuka umntanomuntu lapho ithi: 
"Ngakubuka mntanomuntu" 

Ukuxhumanisa 

Ukuxhumana okuyinxemu siyakuthola ebinzeni lokuqala lapho imbongi iphinde igama eliqalayo emgqeni wokugcina kanje: 
Ngithule, angithule: . Izindebe zomlomo zithule 

Isakhiwo Sangaphakathi: Izifengqo 

Isenzasamuntu 

Isenzasamuntu siyatholakala kule nkondlo lapho imbong~ ipha ingqondo izinyawo zokukladula amazwe sengathl umuntu. Ikubeka kanje: 
Ngihlezi, angihlezi: 
. Ngengqondo ngikladula kude 

Lesi senzasamuntu sisetshenziswe kahle ngoba umqondo womuntu uyasabalala ngempela athi ela abe ekwenye ingxenye. 
Okunye Okungashiwo Inkondlo 

	Umoya Osenkondlweni 	. . 	. . 
Uma sifunda Ie nkondlo siyathola ukuthl Imbongl lyaze- 

47 

 
neka izifiso zayo. IIangazelela ukuyinqoba inhliziyo yale ntokazi ukuze ithole ukuphumula emphefumulweni. KugcweIe umoya wothando nokuthobeka nezifiso zempuniele10 lokho sikuthola emagameni afana nalawa: 'kwaklasa', 'yethaba', 'ngentokozo'. 
Ukujula Kwenkondlo 
Lapha sithol~ imbongi ididekile iphakathi kwesiqhingi idukuza ingazi noma iyophumela ngaleya kwaso noma qha. Lesi isimo san om a iyiphi insizwa egajwe uthando. Inethemba lokuthi kogcina kulungile lapho isho kanje: 'ngiyokubuka mihla yonke'. Lapha isinika isithombe sayo seyize yayinqoba Ie ntokazi sebeze babopha ifindo 'sebehlukaniswa ukufa'. 
Siyancomeka ikhono lale mbongi. 
Imibuzo 
I. Chaza ukuthi yini 'Impindwa'. 
49. Ake ucaphune umusho ngale kwalona obonisiwe lapho imbongi ikhombise ikhono lokuphinda. 
50. Yini umsebenzi wokuphinda emshweni? 
48 
" 
Isahluko V 
Ukuhluzwa Kwenkondlo: Wangembula Kufa 
Ake sihluze nansi enye inkondlo: "Wangembula kufa" 
Okushiwo Yinkondlo 
Imbongi iyalila ngesililo sengubo esembulwe ukufa. Isele yodwa ogwadule, akukho mama akukho baba akukho bani. Iyazincengela ukuthi ukufa akusale sekuyixolela noma isingaba umntshingo ubethwa ngubani akusenani. Sekungawe-ke mfundi ukuthi uzitholele owakho umqondo osobala. 
Isakhiwo Sangaphandle Senkondlo Amabinza Nemigqa 
Le nkondlo inamabinza ahleleke kahle enza umfundi ahehe-ke ekuyifundeni. Ibinza nebinza linemigqa eyisithupha. Ibinza lesithupha lidle ngokuba nemibuzo okuyiyo eIetha umgqumo ktile nkondlo. Ukungalingani kwemigqa kuletha isigqi esinobuhluthuhluthu esikuveza obala ukwephuka komoya. 
Impindwa 
Ebinzeni lokugcina isetshenziswe kakhulu impindwa yamagama agcwele. Lapha imbongi ibidlulisa ukugcizelela kokuthi ayisenabani ezosabela ikhale kuye ngenxa yokufa. Isibonelo: 
Ngizothi Baba kubani? Ngithi Mkhulu kubani? 
	Ngithi Gog' ophumaphi? 	.", 
Lokhu kuphindwa kwegama eIithi: kubani? Kukhanyisa ngokusobala ukuthi imbongi isisele yodwa ogwadule akusekho ngisho bani. 
49 

 

Ukuxhumanisa 

Ukuxh~mana sikuthola lapho imbongi iphinda igama noma mgxenye yegama eselike lasebenza emshweni ongenhla kwalowo eseliphindwa kuwo. 
Ukuxhumanasiqalo 

Lapha imbongi iphinda igama elisekuqaleni kwemisho yakhe ukuze agcizelele kanjena: 
	Ngizothi Baba 		. 
	Ngithi Mkhulu 			. 
	Ngithi Gog' 	. 
Isakhiwo Sangaphakathi: Izijengqo 
" 
! 
i 
Isingathekiso 

Lolu uhlobo Iwesifengqo oluqhathanisayo izinto ezimbili kepha ngokucashileyo. Sivamise ukuthi simane sibize lokhu okuqhaniswa nakho ngqo, kanje: Uyindlalifa yesono. Lokhu kwenza kuvele umqondo wokulinganisa kunowokuqhathanisa. Le mbongi iphumelele ekuvezeni leli khono 10kusebenza kwesingathekiso. Isibonelo: 
Uyindlalifa yesono Uyisethenjwa sikaNzondo 
Isenzasamuntu 

Imbongi iphumelele ukwenza ukufa kube nezenzo zomuntu lapho ithi: 
Uhleka nay' uhlale naye. 
Okunye Okungashiwo Inkondlo 
Umoya Osenkondlweni 

Lolu hlobo Iwenkondlo yi-eleji. Ikhuluma ngokufa. Imbongi iyalila, iyabalisa, iyanxusa ukuthi ukufa akudle 
50 
51. 

kuzibekele ngoba yona isisele yodwa ayisale isiba luhlanya Iwako mhlaba. Imbongi ibalisa ngezihlobo zayo zonke ukufa okuzithathile. Ize ibuza imibuzo ukuthi yona izothi Baba, Mkhulu, Gogo kubani ngoba ukufa sekuzenzele kubo bonke. 
Ukujula Kwenkondlo 

Nanso inselelo mfundi ake ufundisise kahle Ie nkondlo ethi: 

"Wangembula kufa", bese uzitholela umqondo ojulile wale nkondlo. 
Imibuzo 
I. Chaza ukuthi yini i-eleji. 
2. Siyini isingathekiso? 
3. Nikeza isibonelo sesingathekiso. 
4. Caphuna umusho onesenzasamuntu. 
Inselelo Kuwena Mfundi 
Nanso inkondlo ethi: Ndodana ka-L. F. Mathenjwa I. Luhlobo luni lwenkondlo lolu? 
2. Chaza ukuthi ukushiso yini lokho. 
3. Caphuna imvumelwano etholakala kule nkondlo bese usho ukuthi nhloboni yemvumelwano. 
4. Chaza igama elithi 'uyachanasa' ngomqondo ovele enkondlweni. 
5. Veza umqondo osobala wale nkondlo. 
Ndodana 

Khankasa njalo Ndodana yomuntu Khankasel' ubulungiswa bukaNtu Khuthalel' ukuzuz' ukuthula Phokophelel' ukubuyis' ukwethembeka Isithunzi soluntu silahlekile 

Inhlonipho yontu ishabalele 
,"",. 
51  
Isintu sikhungethwe yinzondo Isintu sikhungethw' umona 
Igazi likantu liyizimpophoma mihla Umhawu kubon' uyachanasa Ndodana shumayel' elokubuyisana ShumayeI' ivangeli lenhlonipho Khuthaz' ukubumbana nobunye 
Qinis' ukubuyisana nokwazisana kontu. 
52 
L. F. Mathenjwa 
" , 
