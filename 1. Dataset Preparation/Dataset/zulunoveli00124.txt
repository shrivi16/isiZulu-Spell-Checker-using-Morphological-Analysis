 
 
 
ISETHULO 
Tanasa phela ntombi kaGatsheni Qholosha nawe ntombi kaMacingwane Vel' ugqanquluke nje Jabulani 
Nakho phela Makhosazana 
Sikizela Siza, hhabe! 
Niyibambe lapho nje 
Ningathi nyaka. 
Kinina eningenhla ngibonga ubambiswano nothando. Ngaphandle kwenu bekuyoba liphupho lenyongo leli. Lo rnzamo wami ngiwethula kinina ngentokozo. Ngingemshiye ngaphandle u'Ko' Langa okunguyena owangifaka ugqozi lokuwuloba. Ngibonga kangiqedi kumvusi wenyamazane, iBhele (D.B.Z.). Ungadinwa nangomuso! 
S.KR. MUTHWA 
iii 

  
1. BUTSHODA BUFUMUKA 
NguMgqibelo, kusekuseni kwelinye lamahhotela agudle isikhumulo semikhumbi eThekwini, lapho uThamsanqa eqashe khona igumbi abazongcebeleka kulo impelasonto yonke nesithandwa sakhe uGcinekile. 
Uthe ezwa uThamsanqa isitIiandwa sakhe sasithatha sithi: 
"Kunento engangiphethe neze kahle Thami, sithandwa sami." Yasho ngezwi elipholile nelisamzwilili kwazise ingelikhulu igagu intombi kaGagashi. 
   Abuze ngokukhulu ukushesha uThamsanqa ukuthi ngabe kunkingani kambe Ie ekhathaza isincanywa sakhe. "Indaba yakho yokusebenza umsebenzi ongacacile ayingiphathi neze kahIe sithandwa sami. Uzokhumbula kodwa ukuthi sekuphele cishe iminyaka emine ngikuncenga ngikunxusa ukuthi ufune umsebenzi onephrofeshini. Uyazi phela sengiba nenkinga ngisho ngibuzwa abanye abahlengikazi ukuthi umfana engizwana naye ngabe wenza msebenzi muni, njengoba mina ngingumhlengikazi nje. Uyazi ngimbangcaze Thami, ngizame ukukwenza into engcono ngoba nje ngivikela wena ukuthi ungahlazeki. Kodwa-ke wena ubonakala uyishaya indiva yonke imizamo yami. Angazi-ke ukuthi ufuna ngize ngikhulume ndIelani kanri. Kodwa uma ungangizwa, nami angazi-ke." 
   Sonke lesi sikhathi uGcinekile ekhuluma umfo kaPhungaza ulele ngomhlane ugqolozele ilambu likagesi elilenga phezulu elikhanyayo, yize sekukhanya endlini, kwazise nelanga seliphumile. Kwale ngisho esemgqolozele emehlweni uGcinekile angazihluphi ngokumnika impendulo uThami. Empeleni akuqondakali noma kukhona yini akubukayo kulo ilambu leli njengalokhu engacwayizi, kuyila namehlo alokhu ethe njo endaweni eyodwa akasuki. Okulandela lokho kube unyembezi olwehla ngecala lesihIathi luye luyongena endleleni. Akuqondakali noma lolu nyembezi lungolokukhala noma ludalwe ukugqolozela endaweni eyodwa isikhathi eside. 
  "Angazi noma ngiyezwakakala yini Thami ukuthi ngiyakhuluma?" Abuze ngokuncenga uGcinekile. 
  Ukunyakaza okwenzeka kuThami kube ukunyakaza kwezi- I ndebe ngenkathi ethi: "Qhubeka Gcina ngisalalele." 
1 
 
 
   "Ikhona yini inkinga onayo Thami?" Abuze ngokuncenga uGcinekile. 
   Kuthi lapho uThami engaphenduli kucace ukuthi uGcina uzi-, misele ngokuyiqhuba Ie ndaba. "Uma unenkinga Thami uye uyitshele bani uma ungayitsheli mina njengentombi yakho? Kanti mina ngiyini kuwena Thami?" 
   Kumkhanyele uThami ukuthi uhlangene nezimbila zithutha ziholwa emhlophe pharnbili. "Uyisithandwa sami," ephendula ngokuzidela. 
   "Pho uma ungazitsheli mina izinkinga zakho ulindele ukuthi uzitshele bani? Ngiyabuza Tharni?" 
   Kube sengathi irnpendulo ubevele eseyilungisile kulokhu uTharni: "Yebo kuyiqiniso ukuthi sesithandane nawe isikhathi eside Gcina, kodwa-ke kuzomele kukucacele ukuthi asihlali ndawo yinye. Empilweni yami angijwayelanga ukutshela omunye urnuntu izinkinga zami. Nginenkolelo yokuthi wonke umuntu unezinkinga zakhe ezirnxakile, ngakho-ke ukuphinde urnethwese ezakho sekungaba umthwalo onzima. Angikholelwa mina ekuthini umuntu unelungelo lokuyohlakula ukhula komunye umuzi kube kwakhe luphanga ukungena ngomnyango." 
   Ithande ukumfudurnalisa uGcina Ie ndaba. Kanti isoka lakhe seliphelelwe ukucabanga ngempela yini? Khona kuthiwa selikholelwa kulokho selingaze limfanise nomuntu obona amabibi emizini yabanye abantu ekubeni naye egcwele kwelakwakhel Azikhuze sekuthi akaphakamise izwi. Kubonakale nje ukuthi Ie nto ayikhulumayo isuka ngaphakathi. Usede ephefurnulela phezulu okomuntu ocinene. Amehlo lawa amakhulu asede eyaluza esuka ngapha ashone ngapha, abuye ahlale athi njo ebusweni bukaThamsanqa kuWe komuntu ofunda okuthile la kuyena. UTharnsanqa yena useze wacimeza manje. Naye kuyabonakala ukuthi ude ethatha ebeka ngemicabango. 
   Ubengaqondile khona lokhu uGcinekile. Akasathandi manje naye uma umntakwabo engasakhulurni ngenxa nje yokuthi mhlawumbe yena usuke waphatha indaba okuhleze imzwise ubuhlungu. Azimisele kodwa ngokushayelela isipikili sokugcina ebhokisini. "Ngiyaxolisa Tharni uma ngikuphathe kabi, kodwa bengithi ngiyalungisa ngoba ngibona sengathi lokhu kusebenza 
2 
kwakho amatoho kuyakujabulisa." 
   Kube sengathi uyasithola manje isibindi akade esifuna sokumtshela ingcaca uThami. Ethuke seyiphuma nje Ie ndaba emlanyeni wakhe: "Kodwa-ke mntakwethu ngifuna ukuthi ngikutshele ingcaca. Mina angeke ngikurnele ukuphila impilo engacacile ngenxa yakho. Uma kuqhubeka ngale ndlela mina ngizophoqeleka ukukushiya kanti ngiyakuthanda. Akufanele-ke sithandwa sami ukuthi sivumele ubumpumputhe bothando ukuthi busivale amehlo. 
   "Uyazi-ke nawe ukuthi abantu abaWale bengethembisa umshado bakuliphi izinga lempilo. Uyazi kukhona la engike ngivike khona kungasafanele. Kodwa ngenxa yokukuthanda, nangenxa yokuvika leli gama lokuthi abahlengikazi baxegelwa izimilo, ngivike. Kodwa konke lokho kuwena Thami akusho lutho. Angiqondile khona ukuthetha Thami, kodwa bengithi angikutshele ingcaca ukuze kuthi noma ngikushiya ngelinye ilanga wazi ukuthi kuyobe kungesona isifiso sami kodwa ngiyobe ngiphoqwe uwena. Ngiyethernba-ke ukuthi sengiyikhuluma okokugcina Ie ndaba namhlanje, angeke ngiphinde ngiyikhulume." Yasho into kaGagasshi qede yasondela kuyena yamanga. 
   Njengendoda uThami wazama ukuwedlulisa lowo mzuzu owawufana nodosi enhliziyweni yakhe. Elalimphethe kabi kakhulu elokuthi intombi yakhe yayisicabanga ukumshiya ngernpela. Wake wathatha isikhathi eyibuka ngenkathi izigcoba ngamakha, ilungisa nezinwele emva kokugeza umzimba. Ikwenza lokhu nje igqolozele isibuko esikhulu esisodongeni. 
   Empeleni kwase kuphele iminyaka ethi ayeve kweyisikhombisa uThamsanqa noGcinekile bethandana. Nababethi bayohlala beqwashile ukuze babone isiphetho sothando Iwabo bagcina ngokuzurneka balala obudala. Kunezinto ezimbili ezazenza ukuthi abantu bahlale belindele isiphethe ngamehlo abomvu. Okakuqala ukuthi uGcinekile wabe edlula uThamsanqa ngamabanga amabili esikoleni. Imbangela yalokho kwabe kungukuthi wayemdala ngeminyaka emibili yonke kunoThamsanqa. Okwesibili ukuthi uthando lwabo babeluqale besebancane kakhulu. Cishe uGcinekile wayeneminyaka eyishumi nesithupha, kanti ekaThamsanqa yayishumi nane. 
3 
 
 
   Base bekhulile impel a bona ngoba base besebenza. Nokuthi babengakabi nayo ingane kwakwenza ngoba babekwazile ukuziphatha ngendlela. Eqinisweni nje yize babethandane besebancane kangako, kodwa uGcina wayekwazile ukuze ahIanganise iminyaka engamashumi amabili nambili esabugcinile ubuntombi bakhe, nokungunyaka aqeda ngawo izifundo zakhe zobuhlengikazi enyuvesi. Ngeshwa uThamsanqa yena akazange akwazi ukuqhubeka nokufunda emveni kokuqeda ibanga leshumi. \Â¥.lyede ethola amatohwana lapha nalaphaya, kwazise nesimo sokwentuleka komsebenzi sasesabeka lokhu okwakwethusa. 
   Kwase kuyinsakavukela umehilo wesidwaba ukuthi bade bequzana ngamazwi, bebanga yona indaba yokungabi nasitifiketi somsebenzi kukaThami. Okwasekuze kwamphatha kabi uThamsanqa ukuthi kwakuye kuthi lapho bethokozile uGcinekile aqale yona Ie ndaba yomsebenzi. Okwakubonakala kukhulumisa uGcinekile ukuthi wayezimisele ngokuthi bakhe umuzi noThamsanqa. Pho-ke wayezothini uma ngabe ithemba lakhe nesithandwa sakhe seminyaka singakhombisi mizamo ephusile maqondana nomsebenzi owawungenza ukuthi iphupho labo leminyaka lifezeke. 
   Kwakuyintokazi impela yena uGcinekile. Ikhanda leli laliyindilinga kuhle kwewolintshi. Ubuso buehaehambile busho ngezihlathi ezingamadedlezana kuhle okomuntu omumethe okuthize. Ikhadlana lakhe elalizishaya elomlungu kodwa liIifishane Ialithe eoshosho phezu konogqinsi bezindebe ezazithi lapho zimamatheka kuvele uthotho Iwamazinyo amhlophe okungathi akaze abadle okhali bezitshulu. Isiphongwana sona sasithe lungu okomuzi ovele ngophahla egqumeni uma uwubuka uqhamuka ngezansi kwawo. Lapha ekhanda izinwele zenziwe esinye sezitayela esenziwa ezinweleni ezimfishane okuthiwa yi-es'kheli. Bonke lobu buhle babugadwe amangqumu amehlo ayelunguze njengaweselesele phansi kwezinkophe ezazivele kalusizana. 
   Kwakuye kuthi lapho ebuka insizwa izwe umjuluko omncane wehla ngomgogodla. Phela kwakuye kube sengathi ishaywa unyazi ngoba amehlo lawa ayemWophe saqhwa, kuyila umniniwo yena wayebuthisile, kodwa engaqede bumnyama. Yayithi lapho inyathela ekaNondaba isinqe isithwale isibeke edanda kuhle kukafezela. Nokho ungephiwe konke ngokuncomekayo. Yayinga- 
4 
milile ngokubabazekayo yona kodwa ingumafuqela, kuzisho nje ukuthi kuyesuthwa kubo. 
   UThamsanqa yena kwakuyinsizwa engakhalisi ndawo, engamunwe ngebala kanti eqatha ngomzimba. Yize ayengenalo ihwanqa kodwa urnzimba wawuphephezela uboya. Isihluthu sakhe esasibomvu kwakuzisho ukuthi ngesomuntu ozithandayo. Yize noma sasingageotshwa mafutha njengalokhu izinsizwa eziningi zabe zenza kodwa sasisikwe kahle safanekisa into esasigqokwana. Empeleni zazimbalwa izintokazi ezazingaphenduki naye lapho ehamba ngoba ngale kokuthi wayebukeka wayebuye abe nonyawo uma sekunyathelwa. Ngisho egqokile kwakusho ukuthi kugqoke iqhathanzipho elinobuciko bokuxuba imibala ngendlela ehambisanayo. 
   Yaphela-ke impelasonto leyo maqede babuyela emakhaya. UThamsanqa waphelekezela uGcina waye wayombeka ngakubo eMagcino, okuyisigodi esakhele isizwe saseMathulini eMnini, endaweni eyaziwa ngokuthi kuseMgababa. Kwathi lapho sebevumbukela esikoleni samabanga aphansi iMagcino babe sebekukhomba ngaphesheya kubo kaGcinekile. Kwakuwumuzi owawudle ngokukhanga. Yize wawungemkhulu kakhulu kodwa wawubonakala ukuthi ungowomnurnzane osuthayo. 
   Kwathi lapho sebevalelisana waphinda futhi uGcina wavusa yona leyo ndaba yomsebenzi: "Uyayibona kodwa Thami inkinga yokungabi nayo imoto? Awubheke nje ngoba ngisathanda ukuhlala nawe kodwa ngenxa yesikhathi nezinto zokugibela sekudingeka sehlukane. Njengoba uthe itoho obulibambile liphelile nje ngicela ukuthi ukhuthale uzame. Zikhona nezifundo zemisebenzi ezithatha isikhathi esifishane ongazenza. Uyabona nawe ukuthi indaba yalezi zinewadi zakho oWale uthi uyazibhala ayiyi ndawo. Angifuni nokuyizwa-ke Ie yamabhashi obungitshela ukuthi uwaphuphile. Uma sewuzimisele nokudlala amabhashi okusho ukuthi uyobe sewuyakhohlwa imina. Ungasho-ke ukuthi 
~. 
ngiyakuthethisa Thami, into nje ngibona kuwumsebenzi wami 
ukuziqondisela mina into yami uma isiphambuka. Ngikholwa ukuthi sizwene-ke sithandwa sami." 
   Wakhuluma uGcinekile wahlanza konke ayekuvalele esifubeni sakhe. Bavalelisana ngokwangana base beWukana. Wahamba-ke 
5 

  
 
uThami wafulathela. Ugcina wayede ehamba ejeqeza emuva nokwathi lapho esezosithela uThami naye wajeqeza emuva, bavayizelana izandla waze wayosithela uThamsanqa. Wasuka-ke noGcinekile washingila wabheka ekhaya. . 
   Bami nje oGcinekile noThamsanqa ngasesikoleni uSinqindi uyise kaGcinekile umile uyababuka. Nonina kaGcinekile, uMaNtuli wayekade ebabonile, wayeseziyaluzisa nje ukuze abe umuntu onganake lutho. Uthe ezwa kwakubhavumula uZondi, umnumzane oluhlaza omncane ngomzimba kanti kaqede bude. 
"We MaNtuli?" 
   "Ngiyasabela Gagashi." Waphendula enganake lutho uMa. Ntuli. 
   "Uthi kuseyikho ukufundiswa lokhu okwenziwa amadodakazi enu? Kuseyikho ukuthi ngoba nakhu eyizifundiswa ezinkulu sekumele ahambe ema isidana nabafana naphambi komphakathi?" 
   "Hawu, kodwa Gagashi! Usho ukuthi eyakho ingane angeke isama ixoxe nomfana, sekusho utho oluthize lokho? Angizwa kaWe mina baba." Washo uMaNtuli waze wagunquzisa izimbulunga zamehlo afana nakaGcinekile. 
   "We MaNtuli! Usho ukuthi wena uyaqala ukubona 10 mfana obemi noGcinekile?" 
Achaye izanda uMaNtuli: "Kahle bo Nondaba ngamatshe! 
Usho ukuthi khona sekuthiwa ngiyaqaphela senginganaka yonke inhlobo yomuntu odlule ngendlela ukuthi uke wedlula yini futhi izolo noma kuthangi? Ayi, engathi udlala ngami baba." 
   "Iwe bulongwe! Kazi ubani owakhoWisa abantu besifazene wathi bawonhlenWe? Kambe nenziswa ukuthi niye nithi uma nisibona sithule bese nihlangana ngathi namadodakazi enu nithi sisethekile? Uyabona-ke ngikutshele mina, 10 mfana akapheli la uma kuyizimpelasonto kukhona uGcina. Uthi angedlula ngendlela, noGcinekile anyamalale. Uma ngikubuza ukuthi uphi, bese ubika inqindi ubike isibhakela. Ngizithulele-ke mina wakoZondi. Funa kuthiwe ngikhuluma kakhulu njengomsakazo." 
   Kwaphela wona amazwi kuMaNtuli, wathi noma ethi uzimisa isibindi kwacaca nje ukuthi inhlanzi ishelwe ngamanzi kuyena. 
   Kwathi besephezu kwayo leyo wangena uGcinekile. Ababingelele. 
6 
   Bajabule bobabili ukubona indodakazi yabo, babuze nokuthi umsebenzi uyejwayeleka yini. Kuthi kusenjalo uZondi ezwakale esethi: "Hhayi, ungene kabi-ke ndodakazi sengivele ngiphuma. Ngisaphuthuma kumnakwethu uHadebe la ngaphesheya, kade ethumele engibiza." 
"Uthi awuxoshwa yimi nje Nondaba?" 
"Cha lulho ndodakazi, ufika nje vele sengimi ngezinyawo." 
Akhweze ikapisi lakhe eliluhlaza sasibhakabhaka ekhanda, qede ajokole ayophuma ngesango. Basale oGcinekile noMaNtuli bexoxa ezabo. 
   UThami wafika koninalume eMlazi esigcemeni sakwa-R sekuhlwile. Wafika isalukazi esingukhulu wakhe, uMaBhengu sesiphethwe isifo senhliziyo ngenxa yovalo. Walhi engena nje endlini samjikijela ngezambane esasilicwecwa, samlhethisa kakhulu ngokulhi athi ehambe ngoLwesihlanu aze abuye sekuyoshona usuku IwangeSonto. Asibange sisawupheka nalowo khali, sawuphekisa yena sathi sona sesiyagula. Akubanga inkinga lokho kuThami ngoba wayejwayele ukupheka. Nokho balala sesixolile isalukazi, isingcono nehayihayi leyo. 
'-. 
7 
 
 
2. UMSAMARIYA OLUNGILEYO 
Indaba kaThamsanqa yokungasebenzi yayimcabangisa ubusu~u nemini uGcinekile. Kwase kumkhanyela kahle futhi ukuthi isithandwa sakhe sizomlahlekela ngoba yize ayesithanda kangaka kodwa uthando Iwabo Iwalunameva ngoba esikhundleni sokuthi lumthokozise Iwabe luhlaba njengezinsungulo enhliziyweni yakhe eyayisihlale iqaqamba ngenxa yezinhlungu. Empeleni nje kwase kukaningana ebhala izincwadi ethi uyamala, kuthi lapho eseyiqedile ayibuyekeze qede ayidabule kumbe igcine seyidliwe amazinyo yaba zicucwana. 
  Kuzona zonke izinto ezazimkhipha umoya ayikho eyayedlula eyasehhotela ngenkathi uThami emtshela ukuthi uphuphile, hleze awine emahhashini. Kuzona zonke izinto ayengase azenze wayengaze abe isinambunambu esizophuphana namahhashi? Enze Ie nto ayenyanya kangaka yena? Okunye okwakumnenga ileli bhuku lezinkondlo okwase kuze kwaphela iminyaka emine emtshela ngalo kodwa engaliboni yena ngaphandle kwamacakaeaka amaphepha ayelokhu ebambelele kuwona. Kwase kuke kwenzeka futhi ukuthi amale iziqubu zaze zazine kuleyo minyaka bethandana, ngoba nje ethi ufuna ethuke ashintshe indlela acabanga ngayo, kodwa lutho. 
  Ngakusasa ekuseni uGcinekile esebuyela emsebenzini, wavuka sesedlulile isikhathi kwazise babelala phakathi kwamabili ngempelasonto nakhu babeya nasemibukisweni yamabhayisikobho, lena eba sebusuku. Wama esitobhini sebhasi ayengazi noma Iikhona yini ngoba lalivamise ukuhamba izinsuku ezintathu kuya kwezine bese Iiyafa. Wayeselilahlile ithemba lamatekisi ngoba hhayi ukuthi ayengekho, kodwa cishe wonke ayedlula evale ngempohlwa emnyango. 
  Kwathi sekuzoshaya ihora lesithupha kwaqhamuka unyanyavu Iwemoto yohlobo Iwe-BMW eyayiluhlaza sasibhakabhaka ngezansi, yase iba nokhakhayi olunesikhumba esimnyama, inezinombolo zaseNtilansifali. Kuthi lapho esikaza ukuyimisa abuye azikhuze. Ethuke ngoba eseyibona ima phambi kwakhe. Phakathi kunebhungu cishe elisebangeni lakhe uGcina. Lehlise umsakazo obukade ungezwakali kuGcina ngenxa yokuduma kwayo oku- 
8 


phuma emapayipini amabili entuthu angemuva. Limbuze ukuthi uphikelele kuphi. Alitshele ukuthi uya esiteshini eMgababa. 
"Kulungile khwela mntwana," Iisho ngolimi olusasiNkomfani. 
Abonge uGcinekile asho phakathi qede inyelele imoto. Lithi uma Iizichaza leli bhungu elide elinsundu ngebala Iithi IinguFriseo wakwaMabuza ePhefeni eSoweto. Azethule-ke noGcinekile qede Iimbuze ukuthi empeleni kahle hIe uphikelele kuphi. Alichazele ukuthi uphikelele esibhedlela eScottsburg. 
  "Kodwa uma ngikubheka ubukeka uphilile, kungenzeka yini ukuthi uyagula?" Pho ulimi yini lolu alukhulumayo ngoba lungakuhlekisa ngisho ucashile! 
"Cha angiguli bhuti, ngiyasebenza khona." "Neh! Uyini khona uyiklaki okanye uyanesa?" "Ngiyanesa bhuti." 
"Excellent! Maar ungangibiza Frisco toe. Manje wazi yini? 
Wangibiza bhuti ungenza i-groot man kanti ngisemnqane Gcina. Kodwa ubani elinye ibizo lakho? Wazi leli Iibukhunyanyana, uyaqonda?" 
"NgiwuBrightness elesiNgisi." 
"Cha, likahle-ke lelo, kodwa ngingakubiza Brighty?' "Akunankinga bhuti Frisco." 
  Usefile insini ngaphakathi uGcina. Kwathi kanti uqale wexwaya abuye athi ukukhululeka. Ithi ingafika esiteshini eMgababa imoto ithathe umgwaqo obheka eMkhomazi qede asho uFrisco ukuthi usezomshiya khona eScottburg. Lwathi gidi novalo ebese lumphethe uGcina lokuthi uzofika sekwedlule isikhathi esibhedlela. 
  Iyaxoxa insizwa Ie kanti ihleka ingaqedi futhi. Ihleka ize iwacimeze amehlwana lawa amancane acijile njengaweShayina. Imxoxele nanokuthi amatekisi amabili anezinombolo zaseNtiiasifali ahambela kuyo Ie ndawo phakathi koMgababa neMfume angawayo. Ababaze uGcinekile asho nokusho ukuthi~akwejwayelekile ukuthi umuntu omneane futhi osebangeni lakhe abe nezimoto eziningi kangaka. Isho nokuthi ekhaya kubo inenye iBMW ebizwa ngokuthi isilahla-matende. Leyo-ke ilena eba nophahla lukaseyili oluvulekayo. Inkosi Ie ithi inamanye futhi amatekisi amabili eGoli. Kube ukuthi icelwe umzala wayo ukuthi 
9 


 
ike ilekelele ngamabili kwazise azikho kahle izinto zokuthutha kule ndawo. 
  Sekwala khona nje ukuthi uGcina akayena umuntu ophaphile, kungenjalo ngabe usefile insini ngenxa yolimi olukhulunywa ile nsizwa. Usede emamatheka into engapheli kanti ubamba yona insini. Ithubeleze njalo-ke imoto iye iyofika esibhedlela. Kuthi noma ethi uGcina kulungile imshiye ngaphandle kwesango ithi izomngenisa ngaphakathi ngoba kakade iyafisa ukusibona lesi bhedlela ngoba ayisazi. Iqhubeke ithi: "Enye into ukuthi ngiyafisa ukubona izindawo eziningi kodwa angiphumeleli ngoba anginaye umuntu ozongikhombisa," kuseyilo ulimi 1010. 
"Uyaziyekela kodwa wena Frisco. Ungathi unemoto?" 
"Lutho Brighty. Akulula ukuhamba izindawo eziningi wedwa. 
Eqinisweni uphuma ngasikhathi sini emsebenzini?" 
"Ngiphuma ngehora lesine." 
   "Awunakukwazi kodwa ukuthi ungibonise ezinye izindawo uma ushayisa ntambarna?" 
  Kube sengathi imhilele ngentambo entanyeni Ie nsizwa uGcina. Abuke isikhathi abone ukuthi akasale esevuma kodwa ayethembise elinye ilanga. "Angeke kulunge kodwa namhlanje. Angithi nje siyobuye sihlele ukuthi kungalunga nini. Ngibonge kakhulu, ave ungisizile nkosi yami. Phela bengizofika sesedlule isikhathi ukuba awungisizanga." 
  Bavalelisane-ke. Amethembise noFrisco ukuthi uzofika ezinsukwini ukuze bakwazi ukuhlela ukuthi bangahamba nini. Wayesangene ngempela uFrisco wansondo ngoGcina. Wayisusa kancane imoto amehlo akhe ehleli esibukweni esibukisa ngemuva, ebuka uGcinekile efulathele. Wathola nethuba lokumbona enyathela nakhu phela wayemfice emile. Wezwa inhliziyo ishaya ngarnandla igxumagxuma sengathi izophuma ngomlomo. 
  Endleleni wayehamba encinciza eshaya nomlozi, kukhona nokungakholwa akade ekubona ngarnehlo akhe. Waze wethuka esekhuluma yedwa: "Ye madoda! Bayazala abanye omarna! Uharnbile phela 10 mntwana. Ngabe kuyadlalwa! Kumele ngimthole noma kanjani." Ukhuluma nje uyalinganisa nangezandla, nokwabangela ukuthi ethuke ngoba imoto seyiphanda arnatshe onqenqemeni lomgwaqo. Kwaba ima ekhumbula ukuthi karnbe imoto iyahamba. 

10 

  Kuthe lapho uGcinekile engena ekarnelweni abalala kulo nomngane wakhe abasebenza naye uThokozani, wangena esemlindele. "Eshi tane, izingane zabantu! Impela ungabosho ukuthi unomngani. Yini nje kodwa inhliziyo embi kangaka mngani warni?" 
  Amphendule ngokumbhuqa uGcinekile: "Kantl-ke ikhona ukuthi abantu bayashintsha la emnyango. Nakhu nawe sewungikhulumela isiNtaliyane la ngithi ngiphumulile isiNkomfana. Sawubonake Thokozani Maphumulo!" 
  "Yebo mngani wami. Awungiyeke ngeziNtaliyane neziNkomfani lezo ungiphuthume bol Kawusho nje kanti uThami uhamba ngonyanyavu olunje? Kodwa unenhliziyo embi mngani warni. Yize wazi kahle ukuthi uThami angimazi, sewungaze umhambise ngingasambonanga?" 
  Ngisho ukuthi awuphendule lowo mbuzo uGcinekile. Kunalokho avele ambhekise Ie nale, asho nokusho ukuthi uyamphaphela. Kuthi uThoko nxa ebona ukuthi umngani wakhe akazimisele ngokukhuluma Ie ndaba abone kungcono ehlise umoya amncenge. Azixolisele ngokuthi ubethi akarnphuthume ngoba ebona isikhathi sesidliwe yinja. Kumxake nje uThoko uma esezwa uGcina ethi miningi kabi Ie mizuzu engamashumi amathathu esele. Futhi yena uzobe engagqoki insimbi sonke lesi sikhathi. 
  Nokho asheshe ukusola uThoko ukuthi kukhona okungaharnbi kahle. Usexakwa yikhona nje ukuthi ubethi uxolisile kuGcina ngokumqinela, pho yini Ie emenza angaswabuliki. "Wangidumaza kodwa Gcina? Ngoba ngithi ngixolisile nje, waqhubeka nokungenami? Kungenzeka yini ukuthi kukhona okungakuphethe kahle?" 
"Ngixolele Thoko, ukuthi umoya warni uxakanisekile." "Awusho, ubani kanti 10 obekulethe ngemoto?" 
"Omunye ubhuti nje ongisizile wanginika izinyawo ezilula. 
Into nje .. ." Athule. 
  Kuthi lapho ebona uGcina ukuthi isikhathi siyahamba alloxele uThoko ngohambo Iwakhe lonke eza emsebenzini, nesicel~ sikaFrisco. Kuthi khona nxa esephatha eyolimi IwesiNkomfana avele aphele insini, kanti ubekade ehwaqabele sonke lesi sikhathi engenile endlini. 
Ithande ukumdida kodwa uThoko Ie ndaba: "Hawu, pho 

11 
 
 
ikuphi inkinga lapho Gcina? Nokwenza nizobe nihamba ngemoto yohlobo oluphambili kangaka? Impela insila yasefamu ayikaphumi la kuwena. Usho ukuthi wena awuthandi nje ukukhipha unyawo?" . 
"Hhayi-ke, engathi sewuqala ukuphapha-ke manje. Uyazi? 
Impela ukuba uyaphuza ngabe ngithi uphuze obamaganu." 
  "Hawu, kodwa mngani wami! Sewusho ukuthi kuzona zonke izinto ezimbi nezingasile sewungaze ungifanise nesidakwa pho? Sengingadla into engadliwa nayinja?" 
  Abone uGcina ukuthi imcasulile uThoko inkulumo yakhe, abone kungcono ukuthi azixolisele. "Xola mngani wami. Ukuthi nje nami ingqondo yami iphithene." 
  Bayixoxaxoxe Ie ndaba bese kusho khona ukuthi isikhathi sesidliwe yinja. Bavumelane ngokuthi seboyiqede1a ngesikhathi sekhefu ingxoxo yahoo 
12 
3. KWEWUKELA AMATHUNZI 
Amazwi kaGcina ayelokhu enkenteza njalo ezindlebeni zikaThamsanqa, kuyila enhliziyweni ayezitholele indawo maphakathi nokujula kwayo. Umoya wakhe awukutholanga ukuphumula. Wayethatha ehlanganisa, esusa ebeka, akhe abhidlize, azibuze aziphendule. Kodwa-ke akabonaze alithole isu elalizokwenza ukuthi umoya wakhe ukhululeke kulobu bugqili owawukubo. Kodwa enye into eyayibuye imkhathaze emoyeni wakhe ileli phupho elalidshe lamehlukanisa nesithandwa sakhe. 
  "Nkosi yami! Kodwa ngabe leli phupho belingihlolela yini bakithi? Usho ukuthi ibhuku lami lingase liphume ngempela nje? Kodwa abakithi bangake bangibheke nje, noma ngingasawuzuzanga umklomelo kodwa ibhuku lami balishicilele lona. Madodal Ungathi sengiyabona sengingumlobi owaziwayo. Kazi angathini uGcina? Kodwa naye uyahlekisa. Uma ecabanga yena sengiphuphe okokuba sengingaze ngidlale izimbongolo? Akakh<>hliwe nje ngiphuphe ipick six ngempela. Kulele kunye la kuyena. 
  "Kodwa Ie nto engiyenzayo angazi noma iyiyo yini. Sengiyasola, kwakufanele ngimtshele uGcina ngawo wonke amasu ami. Suka! Ngenza kahle kodwa. Kuhle ukuthi umuntu uke ummangaze, kuthi nabethi ukubona uyikho amathe avele abuyele kwasifuba. Ngicishe ngamtshela kodwa izolo. Ungehlulile nje naye ukuthi usengibona ngiyilesi sahluleki esesidinga ukucatshangelwa." 
  Aphazanyiswe ukubona indoda ediliva iposi ihlohla izincwadi e?Osini. Aye kulona ayozithatha. Athole ukuthi ngezakhe zombili, YlZe lena enye enkudlwana engayiqondi ukuthi ivela kuphi nendawo. Athi ukubukabuka lena evela esitolo sezingubo abedane ethenga kusona. Athole ukuthi bathi angathatha enye impahla yenani lamakhulu amane ngesikweletu ngoba usesiqedile esidala. 
  Ayibeke eceleni Ie aphuthume Ie enekheli lasePitoli. Angabe esazihlupha ngokulokhu ecabanga ukuthi kambe yini ayeyibhalele ePitoli. Kuthi lapho eseyivula kube khona okubuyayo emqondweni wakhe. Aphinde ayiguqule abukisise isigxivizo salapho ivela khona. Athole ukuthi ivela kubashicileli bezincwadi bakwaTom Sons. Lumuthi heqe uvalo. Ajuluke. Acabange iphu- 
13  

phD lakhe. Ayivule. Afundafunde. Kuthi akandize. Kuthi lapho ethi uyaqhubeka nayo angabe esawabona amagama. lzinyembezi sezigcwele amehlo. Kuthi lapho ezesula ngesandla athole ukuthi 
kanti nobuso bakhe bese bujuza umjuluko. 	. 
  Impela kusho ukuthi iphupho lakhe beliyiqiniso. Nakhu iposi selimfikela nezindaba ezimnandi zokuthi balemukele ibhuku lakhe lezinkondlo ayekade elithumele kubashieileli ukuba bamhlaziyele lona ukuthi likulungele yini ukushicilelwa. Wayenalo ithemba lokuphumelela, kodwa akakaze akucabange ukuthi angaze azuze nomklomelo wokuqala oyizinkulungwane ezimbili zamarandi, kubandakanya nohambo Iwababili oluya phesheya kwezilwandle eYurophu. Lona-ke luwuhambo Iwamasonto amabili. 
  Kufike okunye emqondweni wakhe. "Ukuba benginemali eningana ebengiyibekile bengizovele ngishade noGeina ukuze lolu hambo engiluzuzile ngiluqondanise nomshado wethu. Kumele ngimshayele ueingo ukuze ngimazise ngalezi zindaba ezimnandi. Kazi uzothini! Cha, akumele ngimshayele ucingo. Kungeono ngizihambisele mina mathupha lezi zindaba kuyena. Inkinga yami ukuthi angikaze ngiye kulesi sibhedlela aqale kuso umsebenzi. Angithandisisi kahle ukuhamba indawo engingayazi, nengingazi ukuthi zikhona yini izinto zokuhamba uma uya khona." 
  Kufike umngime wakhe uSibusiso ekhanda. Abone kuyisu elingeono ukuthi aye kornxoxela lezi zindaba ikhona ezokweboleka nemoto kuyena ukuze kuthi uma kushaya izikhathi zamadina ngakusasa uGcina abone ngaye nje esetheleka esibhedlela. Kube kubi nje ukuthi akukho muntu okhona, nesalukazi esingukhulu wakhe sivukele empeshenini. 
  Kwaba ukufika nje kwasalukazi esinguMaBhengu qede uThami wasikhinindela izindaba ezimnandi zokuphumelela kwakhe. Kwathi kanti isalukazi besidiniwe ngenxa yabantu akade bengenela kulayini empeshenini, kwavele kwaphela konke lokho kudinwa Sagiya kwasuka izintuli. Phela ezikhathini eziningi ezinzima lapho uThami esuke ephelelwe ithemba khona kuyaye kube nguye ukhulu wakhe 10, bekanye nonina omncane abaye bammise isibindi bamtshele ukuthi izinto ziyolunga ngelinye ilanga. Yize isithandwa sakhe saside simbiza ngesahluleki nje wayeke aduduzeke ngoba bekhona abezwelana naye bemWalisa ethembeni. 
14 


  Phakathi kwezesheli zikaGeina kwakukhona nalesi esasingusomabhizinisi eMzinto, uPita Sibiya. Yisona kanye futhi lesi uGcina ayebona kahle ukuthi uma ephetha ehluleka ukubekezelela uThami angagcina ngokusivuma. Saside simethembisa umshado lapho bebonana. Naye-ke wayenethemba lokuthi njengomuntu osekhulakhulile wayengeke aze adlale ngaye. Eqinisweni nje wayehlulwa ikhona ukuthi uthando lukaThami lwase lunezimpande enhliziyweni yakhe. Kungenjalo, wayengeke neze amehithele isikhathi uPita. 
  Wayemi kahle yena umfo kaSotobe ngoba wayenezitolo ezine ezidayisa ukudla kanye namabhodlela-sitolo amabili. Ayekhona futhi namahlebezi okuthi wabe enamasheya ekampanini ethile enkulu, yize-ke wayengekho onobufakazi obuqanda ekhanda ngawoo Wayesekhulile yena uPita ngoba wayesewahlanganisile amashumi amathathu nanhlanu eminyaka. Kwase kukaningana uGcinekile ezithola ebhabheka uma exoxa noPita ngenxa yobuWakani ayenabo, namasu ayewasebenzisa lapho ebeka inkulumo yakhe. Cishe zonke izesheli zikaGcina uThami wayazi ngazo, yize-ke ayengazazi ngamehlo. UGcina wayeke athi umazisa ukuze azibone ukuthi akaphephile kangakanani uma engenzi lushintsho empilweni yakhe. 
  UThami wafike wayithola imoto kumngani wakhe uSibusiso, naye owamhalalisela ngokuWabana kwakhe. Wameboleka imoto yohlobo Iwe-BMW. Empeleni yayifana ncimishi naleyo eyabe ikade ihamba uFrisco. Kwakwehluka izintwana nje ezincane. UThami waba nombono wokuthi bahambe bobabili kodwa uSibu wawuphebeza ngelokuthi ngoba uThami wayekwazi ukushayela kwakuyoba kuhle ahambe yedwa, ikhona ayezothola nethuba elanele lokuxoxa noGcina. Yize uThami ayeeabanga ukufika ngezikhathi zamadina wabuye wawuphebeza lowo mqondo. Wabona kuzomnika ithuba elanele ukufika ngehora lesine esephuma 
uGcina. 	." 
  NgoLwesibili ekuseni uThoko wavuswa umsindo kaGcina ekhala. Kwathi lapho evuka kwahlaluka ukuthi uGcina ukhala nje ulele uyaphupha. Amvuse-ke uThoko qede uGcina avuke ahlahle amehlo andwaze: "Yini Gcina, udliwa yini kodwa?" Abuze ngokwethuka uThoko. 
15 

  
 
  "Eyi, ngiyaphupha Thoko. Yini? Bengizwakala yini ukuthi ngiyakhala?" 
  "Uthi bekuwukukhala khona lokhu? Bewunhlinhliza nje ok\>muntu onklinyekayo. Bewudliwa imikhovu yini wena? Buka nje amehlo akho abomvu." 
  "Eyi Thoko, ngiphupha semuka nomfula noThami. Okungixakile ukuthi besingabonani, kwathi lapho sewehlukana kabili sabanana. Ukuzamile ukuhlamba eze ngakimina, kwasho ukuthi ubengasenawo amandla. Khona manjalo ngibone enkulu impophoma phambi kwami. Ngikhalile ngizabalaza ngizama nokuya ngakuThami obengasabonwa nangalukhalo. Sengisizwa uwena-ke njengoba usungivusa nje. Ngikhuluma nje kunovalo olusho ukungijuqa inhliziyo luyehlukanise kabili.'.' 
  "Suka la Gcina! Ngoba ngithi uyikholwa nje usakholelwa emaphusheni yini kanti?" 
  Akhombise ukungaphatheki kahle uGcina ngempendulo kaThako. Azixolisele noThoko ethi ubemane ezintelela nje. Lumshaye njalo uGcina 1010 valo ngisho esesemsebenzini. Wayethatha ebeka ezama ukucabanga ukuthi leli phupho lisho ukuthini, kodwa lutho ukuthola impendulo. Kumfikele futhi nokuthi mhlawumbe kukhona okuvelele uThami okungekuhle. Acabange ukumshayela ucingo kodwa abuye azikhuze. Azitshele ukuthi uma bekukhona okungalungile ubezomshayela ucingo ukhulu kaThami. 
Kuthi ngezithuba zamadina kungene ucingo luvela kuPita. 
Kwase kunesikhathi nokho agcina ukumshayela ucingo uPita. Kwathi ukumkhulula kancane ukuthola umuntu azoxoxa naye, hleze nalolu valo olumphethe luzoke luthi ukurnxolela: "Kasisanazi nani Pita. Senasikhohlwa nokuthi sikhona," esho ephendula ucingo uGcina. 
  "Kanti-ke kuyafuneka ukuthi umuntu ake athi ukunyamalala ashaywe umoya. Phela izinto kazifani la emnyango. Kunezinto okuye kuthi uma zizwakala njalo ezindlebeni, okanye zibonakala njalo emehlweni, zibange isicefe okanye zicike. Kuyila-ke ezinye ziyathandeka zejwayeleke. Ngale ndlela yokuthi kuye kuthi noma uzibona zingabe zisaphawuleka. Kuyila ezinye zejwaleka ngale ndlela yokuthi zize zibe ingxenye yempilo, kuze kube lukhuni ngisho ukuzishintsha." 
16 
  "Hhayi, ngeke! Yini ngisole sengathi lukhulu oqonde ukulusho?" 
  "Phinde. Ukuthi nje bengithi ngizama ukwenanela inkulumo yakho yokuthi kangisaziwa." 
  "Cha phela Pita, angeke neze wangishiya esikhaleni. Awungicacisele ukuthi lesi senanelo sakho siqonde kuphi." 
  Baqophisane ngamazwi bedonsisana ngento eyodwa kuze kube sengathi yiyo kuphela abazoyixoxa. UPita yena wathola ithuba lokucikoza ngokuba elokhu asontasonta uGcina ngamazwi. Ekugcineni uPita ahlale phezu kwayo indaba: "Nokho-ke ngibonga lona nje leli thuba onginika lona lokuthi ngihheme. Ake ngibuze nje; kukucika kangakanani ukuthi ngihlale ngikhuluma into eyodwa njalo lapho sibonana nawe?" 
  UGcinekile azenze umuntu ongenandaba kangako nalo mbuzo: "Usho lokho? Into nje engangikhathazi ngalolo hlobo lokuthi seyingaze inginenge." 
  "Ngemvume yakho ngicela ukwazi ukuthi koze kube nini uzikhohlisa ngeze leze?" 
"Uyangidida namhlanje Pita. Ngicela siluyeke lolu daba." "Ngangithi ngabameli nabashushisi kuphela okuye kuthi uma bezwa ukuthi ummangali okanye ummangalelwa ubeka amazwi aqatha nabahilayo, bezwakale sebethi: 'Objection!'" 
  Eqinisweni nje 1iI0nke uGcina wayekwenamela ukukhuluma noPita ngenxa yobuciko bakhe uma ebeka into. Nokuthi phezu kwabo bonke lobo buciko bomfo kaSotobe uThami wayesaphephile ingoba nakhu naye wayenalo ulimi, kuyila nezwi lakhe lalimtoti lipholile. 
  Badonsisane-ke oPita noGcina kuze kugcine ngokuthi uPita acele ukufika esibhedlela ngehora lesine, ikhona bezokwazi ukuthi bayiqede Ie ndaba yahoo Ethembise nokuthi useyokwamukela leso sinqumo abayofinyelela kusona. Kwala noma uGcina esethi akube olunye usuku, uPita wagcizelela ekutheni ku.lJe kulo lolu suku ngoba kunendlela okumele ayithathe ezomthatha izinsukwana. Bavumelane ngokuthi uPita useyofika ngalo ihora lesine ntambama. Kwamsiza uGcina ukukhuluma noPita ngoba kwamenza wathi ukulibala imicabango yephupho, novalo Iwathi ukumxolela kancane. Yize isikhathi sakhe sekhefu sase sidlekile 
17 




 
 
ngenxa kaPita akuzange kumphathe kabi ngoba kwakumsizile kulolo [uvalo olwabe lumhlupha. 
  Yize-ke ukukhuluma noPita kwakumsizile kule ngxaki ayekuyo nokho kwase kumlethele enye ngoba manje wayesecabanga ngale ndaba kaPita. Kuyiqiniso ukuthi umuntu wesifazane owayexakile kuphela owayengeke athanda ukushada noPita. NoGcina wayengathandi ukuqhelelana naye ngoba wayezimisele ngokuthi uma uThami engenzi zinguquko empilweni athathe yena uPita. Njengalokhu ayesemnqumela ogodweni nje ngale ndaba wazithola esesenkingeni ngoba kwakufanele athathe isinqumo esirigujuqu, futhi ayengeke azisole ngaso ngelinye ilanga. 
  Kwenzeka lonke lolu shintsho nje ebusweni bukaGcina uThoko uyalubona: "Hawu Gcina, kwathi kanti bengikubonile usacingweni ukuthi obuzibhunga zimnandi wawusubuna nje kuhle kwembune, sewudliwa yini?" 
  "Eyi, Thoko mngani wami, kunesikhathi lapho izinto ziye zijike khona. Kunesikhathi lapho uye ungazi ukuthi iliphi inyathelo okumele ulithathe. Kuyothi lapho uthi uncamela ukuma lapho ukhona ugcine ungasethembi kwakhona lapho unyawo Iwakho lunyathele khona, kube sengathi kuzobhodloka ukhalakathele kwesikhulu isisele." 
"Kwenzenjani mngani wami? Ngiphuthume phela." 
  "Uyazi, ngifana nomuntu obishe odakeni Thoko. Angazi noma kufanele ngihlehle noma ngiye phambili yini. Pho uma ngishelela ngithini? Angazi, kodwa iqiniso lisekuthini anginakuma lapho ngikhona. Kumele kube nomnyakazo engiwenzayo, ngaphandle uma nginesiqiniseko sokuthi ngiphephile." 
  Ukhuluma nje uGcina usefana nomuntu ohhemayo ngoba esikhundleni sokuthi aphendule uThoko usede ezibuza eziphe~ ndula yena. Azimisele ngokumphanda uThoko aze agcine esephumele obala ngento eyayirnxakanise umqondo. Kumdide kodwa uThoko ukuthi ngoba yena bekungeke neze kwamxaka lokhu, kanti yini ngempela exake umngani wakhe? 
  "Kodwa-ke wena Gcina ingoba ungafuni ngempela ukushada noPita? Impela amathanga ahlanzela abangenamabhodwe. Wakudlisa-ke bo nalo Thami wakho. Noma kambe sewucabanga iShangane leli layizolo?" 
18 
  "Lalela-ke mngani wami, yize usungiphaphela nje. Empilweni yami munye kuphela umuntu engimthandayo. Ikhona-ke nje ukuthi izinto azimhambeli neze kahle. Kuyiqiniso khona ukuthi akekho umuntu wesifazane ongethande ukubizwa ngoNkosikazi Sibiya. Kodwa pho kusizani uma singekho isisekelo sothando?" 
  "Asazi Gcina. Indaba yakho ayimfuni omunye umuntu. Idinga wena nenhliziyo yakho kuphela." Washo uThoko qede waya egunjini asebenzela kulo. Wamshiya ezishukashukelwa imicabango uGcina. 
19 

 
, 
4. LISHONA EMINI 
Kwathi kungagamanxa ihora lesibili uThamsanqa wasuka ngemoto eMlazi eselibangise eScottburg esibhedlela. Wazimisela ngokuthi kuthi kugamanxa ihlora lesithathu, okuyisikhathi aphuma ngaso uGcina, abe engena emasangweni asesibhedlela. Uhamba nje endleleni uThami uyabona ngamehlo engqondo indleia azojabula ngayo uGcina uma esezwa lezi zindaba ezimnandi. Nokwenza ezobe esathuswe ukumbona eqhamuka ngemoto enhle kangaka, eqala nokuflka esibhedlela. 
  Phakathi kwezinto ayezicabanga uThami isethulo sencwadi yakhe. Wasihlela kahle ekhanda qede wasibuyekeza: 
KUWENA GCINEKILE NTOMBI KAGAGASHI. NGIBONGA UTHANDO LWEMINYAKA, UKUBEKEZELA, UGQOZI NOKULUBALUBELA UKUBA NGIBE U1'IfO OLUTIllLE EMPILWENI. NONDABA! KUWENA NTOMBI KAMAPHOLOBA. NAZO PHELA IZIT1IUKUTIfUKU ZAKHO ZEMINYAKA. UKUSUKA EBUNZINI KUYA ENTENDENI YESANDLA, SEZIPHENDUKE UMTIIOMBO OZOTIUBA INXANO LESIZUKULWANE ESlZELWE NESIZUKULWANE ESIZOZALWA. !Till QHABU lZAQHEQHE UZWE UQANDUQANDU LONQAMBOTIU. 
Kwathi kwedlule ngemizuzu engamashumi amabili nanhlanu ngemuva kwehora lesithathu yayingena esangweni imoto. Abone kungcono ukuthi ahlale khona emotweni ngaphakathi ikhona ezothola ithuba elihle lokubona uGcina enyathela nezingubo ezimhlophe. Akuphelanga mizuzu mingaki aphuma amanesi. Pho mahle yini amalanda ansondo! Usuke ukhohlwe nje noma abahlengikazi okanye zingelosi zasemhlabeni. 
  Athi ukufunafuna uThami esixukwini kodwa akaze ambona uGcina. Kuphinde kuphume elinye ibinza labahlengikazi. Athi ukufunafuna kulona qede ababone oGcina noThoko beqhamuka kamuva. YIze engamazi ngamehlo uThoko, kodwa uyamazi esithombeni. Kube lula nokumphawula ngenxa yebala lakhe elimhlophe. 
20 
..J" 


  Cishe bonke abehlengikazi babephuma bayibone imoto eyayimi ngasesangweni. Kanjalo noGcina noThoko bayibone maqede bathi khimilili. Washo uThoko ukuthi sekubuye lona iShangane likaGcina. Kwabuye kwathi gidi kuGcina lapho ebona ukuthi izonombolo zemoto ngezaseThekwini. UThami wakubona konke ukungabaza ababekwenza. Bengakasuki la abami khona kwedlule uhuntshu lukaMasedisi omhlophe onezinombolo zaseXobho. Lufike lume phambi koGcina noThoko maqede uGcina asho phakathi kulo. Kuvele kuhlwe emini kuThamsanqa. Kuthi esadunyelwa ikhanda lusuke uhuntshu Iwemoto. Kuthi akasuke abalandele kodwa abuye azikhuze ngelokuthi akanazo izincwadi zokushayela. Isenzo esinjengaleso singamfaka ezinkingeni uma ebhadanywa amaphoyisa. 
  Lungahambi kakhulu nalolu huntshu Iwemoto kodwa lupake emgwaqweni ongaphesheya. Kuthi akehlike uThami aye khona kodwa futhi abuye azikhuze. Abone uThoko ezodlula ngakuyena. Abone kuyisu elingcono ukuthi aphenye kuye ukuthi kuqhubekani kuGcina. Ehlise iwindi lemoto: "Uxolo dadewethu, ninjani kodwa empilweni 1" 
"Siyaphila mfowethu," liphume ngokungabaza izwi kuThoko. "Kanti ungethuki dadewethu, ukuthi nje ngithe lapho ngikubona kwahlaluka ukuthi engathi ngejweyele ukukubona." 
  "Kungenzeka. Ukuthi nje nami angazi ukuthi ngizothi ngikwazelaphi." 
  "Uma ngingaphosisi ngike ngikubone kwa-U eMlazi ngasenkulisa." 
  "Ayi cishe uqinisile. Kungasekhaya enkulisa. Pho uhlala khona yini nawe 1" 
  "Cha. Empeleni ngifundisa khona kwa-U Egagasini. Ngejwayele-ke nokuthi ngivakashele umngani wami esifundisa naye ngezimpelasonto." 
  "Cishe uqinisile. Impela amehlo ami akakwexwayi. Kungenzeka ukuthi nami ngejwayele ukukuthi shazi khona eMlazi." 
  "Mina-ke dadewethu nginguSipho Ngcobo. Ngokuhliila ngikwa-F, khona eMlazi." 
  "Ngiyajabula ukukwazi. Mina nginguThokozani Maphumulo khona kwa-U eMlazi njengoba bese ngishilo. Pho ubekwa yini kude kangaka 1" 
21 


 
 
UThami wayikhuluma ngokucophelela yonke inkulumo yakhe. 
Ngenxa yokuthi wayazi ukuthi kwakunokwenzeka ukuthi uThoko wayeke ambone ezithombeni. UThami wabona kungcono ukuthi amhambele phambili ngenkulumo ukuze kungabi khona ukusola. "Nokho zinenhlanhla ezinye izinsizwa. Kambe kungenzeka nje ukuthi 10 nesi obuhambisana naye umyeni wakhe Iowa?" 
  "Ewu hhe! Izinhlanhla zabantu soze zafana nanini. Ngingathi nje nokuba unkosikazi waleya ndoda kungasho yona inhlanhla. Phela Iowa mnumzane uyinkinsela yoqobo. Uma ngingaphosisi bathi izitolo zakhe zibalelwa kweziyisithupha." 
"Nokho-ke ungephiwe konke emhlabeni ngesinye isikhathi. 
Bewungakawuphenduli kodwa umbuzo wami." 
  "Cha ngiyabona ukuthi uthathekile mfowethu kodwa angikwethembisi. Khona ngingathi into enokwenzeka ukuthi bashade kulezi nyanga ezizayo." 
  Ezwe kumfoma izithukuthuku uThami. "Ngibongile ukuxoxa nawe Thokozani yize sengikulibazisile. Uyitshele leya nsizwa ukuthi akukho soka ladla kahle imbangi ikhala." 
"Asazi mfo kaNgcobo. Isisho sithi noseyidlile mile icala." Athule uThami abhekise ikhanda phansi, kuthombe ukhiye. 
Kuthi akakhale kodwa zenqabe ukuphuma izinyembezi. Azibuze aziphendule: "Ukuba kwake kwenzeka ukuthi ngihanjelwe ingqondo ngelinye ilanga bengizothi kuvuke khona. Nkosi yami! Kanti emhlabeni kunjani? Impela impilo ilukhuni futhi iyindida. Ihlale inezikhinsi ngaso sonke isikhathi. Emva kokusebenza kanzima uzama ukuphesha izikhinsi ezikhinyabeza impilo yakho, kulandela ezinye eziyizinqwabanqwaba. Kukhona ukuphoxeka. Kukhona nokudumala. Uthi ngikholwe ukuthi iZulu lona likhona uma kunje?" 
  Kumkhanyele umfo kaPhungaza ukuthi ukuhlala kwakhe angeke kwamsiza ngalutho. Adumise imoto. Ayisuse kancane, inyelele iye iyophuma ngesango. UThoko zazimthintile izinsongo zikaThami ayethe akozisho kuPita. Yingakho-ke kwathi uma efika endlini waphenya ikhethini waqapha ukuthi uzobabona yini abantu ayethe uhamba nabo 10 mfokazi. Kwathi uma esehamba kungafikanga muntu uThami wasola uThoko ukuthi kukhona okuzipheka kuzithulula. 
22 
  UGcina wayehlezi noPita emotweni nje wayengazi ukuthi isithandwa sakhe sasimbhekile, nokuthi sabe sesilahle onke amathemba okuphila emhlabeni. UPita wayesexolisile ngokuthi afike singakashayi isikhathi abebevumelene ngaso. Umbuzo wokuqala owabuzwa uGcina ngowokuthi kwakubangelwa yini ukuthi uPita angashadi aze abe mdala. Wazama ukuchaza uPita ukuthi intombi ayethembele kuyona yakhuleliswa omunye umfana ngenkathi yena eshiya ekolishi ngemva kokushona kukayise. Kwabe sekudingeka ukuthi kube nguye oqhuba amabhizinisi amabili ayeshiywe uyise. Ukusukela lapho wasebenza kanzima enza izifundo zamabhizinisi, nokwakumsize kakhulu ekutheni abe ngusomabhizinisi ovelele. Sonke lesi sikhathi uGcina uthule ushukwashukwa imicabango. 
  "Sekunesikhathi eside uthule Gcinekile. Ngineqiniso lokuthi sewucabange ngokwanele," kusho uPita. 
  Aphefumulele phezulu uGcina: "Nakhu engifuna ukuqondisise kahle Pita. Imali nezimoto zohlobo oluphambili, nezindlu zikanokusho kakusho lutho la kimina. Ubuhle bungobeso ukuze lidle lesuthe. Uma ususa amehlo akho kulokho okubukeka kahle, okanye uwacimeza, uyakhohlwa ilobo buhle. Nalobo bumnandi obebusesweni buyashabalala. Ungadla kahle, ugqoke izingubo zemfashini ephambili, kodwa konke lokho kuyinjabulo yesikhashana nethakaseleka ngaleso sikhathi eyenzeka ngaso kuphela. Angazi noma usangizwa yini Pita?" 
"Qhuba ngisalalele Gcina." 
  "Uthando luyinto ebucayi nongeke neze wayikhohlisa udlale ngayo kumbe-ke uyiduduze ngemali. Ngabe yini owawuyithandile kuleyo ntombazane, neyayikwenze wafisa ukuthi uyishade ngelinye ilanga?" 
  "Ekuqaleni kwami ukumbona wayemuhle. Ngingasho ukuthi kwakungeyona inhloso yami ukumthatha uJabu, kodwa ngenxa yokukhula kothando Iwethu kwagcina sekuyinto eng~misele 
ngayo." 	, 
"Kungenzeka yini ukuthi uthando luyaphela Pita?" "Yebo kuyenzeka ngenxa yesimo esithile esiphoqayo." 
  "Uma kungenzeka Pita uzithole usekuhluphekeni okufana nokwakuqala lapho usuthi usumtholile umthokozisi ungenzenjani?" 
23 
 
 
  Kwakumqala uPita ukuthi azithole evaleleke ekopini ngaloluya hlobo. Wawubona kahle umbuzo ayewubuzwe uGcina ukuthi wawunogibe phakathi. Funa athi uyawuphendula kanti usezilengisa ngentambo. Abone kungcono ukuwuphendula ngendlela engaqondile awulahle ingqondo. 
   "Phinde neze Gcina. Umbani awugadli kabili endaweni eyodwa." 
  "Usho kahle ngoba nesishozi sikhona ngakho ngoba kuyilapho kudlalela khona izulu. Nokho-ke bengingaqondile lutho olubi ngalowo mbuzo, asiwushiye unjalo. Ukuze ngingakulibazisi Pita angithi nje; Ie nto okuthiwa inhliziyo soze uyiphakele. Ubona abantu abaningi beWulwa uthando nje ukuthi basuke bazame ukuphakela inWiziyo. Mina-ke Pita ngizimisele ngokuthi ngigcine isibopho engasenza nenhliziyo yami, kumnyama kubomvu. Lesoke ngesokuthi ngithande kube kanye empilweni yami. Ngenhlanhla kumbe ngeshwa sengaluthola 1010 thando." 
  Yamchitha kanjalo-ke uPita intombi kaNondaba qede wazibona ephelelwa umhlaba. Wabona kungaba isu elihle ukuthi angadazi inkani kodwa abe umuntu ovumayo kanti wenza ukuthola umfutho kabusha. Kwamphatha kabi kodwa ukuthi lokhu kuzethemba okungaka osekukhonjiswa uGcina sekuvela kuphi ngoba ubethi unesiqiniseko sokuthi umnqobile ngenkathi emshayele ucingo. 
   Ngakolunye uhlangothi uGcina wayengazazi noma wayenze into efanele yini ngokumchitha uPita. 
Wathi engena nje endlini uThoko wamhlangabeza ngemibuzo: 
"Awungiphuthume mngani wami, ugcine umise kanjani?" 
   "Eyi, angazi noma ngenze into efanele yini Thoko. Ngimchithile uPita." 
  "Awu! Amathanga ahlanzela abangenamabhodwe. Impela uwuphethe umuthi uThami. Ngiyasola ukuthi uphethe owamaNyasa." Useyafa nje insini uThoko. 
  Adinwe kuthi akasakazeke uGcina. Kubuye kumfikele kodwa ukuthi angeze azisanganisa ikhanda ngoThoko ngoba kakade uphaphe lokhu okucikayo sidalwa. Aneamele khona ukumbhuqa: 
"Kanti akuhluphi-ke dade. Ngingakukhulumela nie noPita uma ufuna ukuyoziphekela lawo mathanga." 
24 
  "Umuntu angafunga ukuthi uyiwele mngani wami ngendlela onolaka ngayo. Empeleni Gcina bengisho nie, ngizintelela. Vele ngizikhiphe kudala kulolu daba lwakho ngoba angifuni ukuthi ngelinye ilanga ukhale ngami. Kuhle khona nie uzithathele izinqumo ngokwakho." 
  Axolise uGcina ngokungxamela kwakhe uThoko. Asho ukuthi kungenxa yokuxakeka okukhona ekhanda lakhe. Kuthi uma sebeyixoxa Ie ndaba kuhlaluke ukuthi yize uGcina esephethe ngokusithatha isinqumo mayelana noPita kodwa kukhona ukunganeliseki nokuzisola okukhona kuyena. Azimisele uThoko ngokumgwaqa kuze kube uthola iqiniso. 
   "Ikuphi ngempela ingxaki yakho Gcina? Yini Ie ekuvimba ukuthi uqhubekele phambili ube ungasathandi nokuma ndawonye?" 
  "Uyazi Thoko, uThami ngiyamthanda. Akukhona nie ukuthi ngimthanda ngenhliziyo yami yonke, kodwa ungukuphela kwento eyigugu esengake ngaba nayo empilweni yami." 
"Pho inkinga ikuphi uma kunjalo mngani wami?" 
  "Niengoba wazi-ke nawe Thoko ukuthi into eyigugu iyagcinwa, nami bekuyisifiso sami ukuthi uThami ngimgcine niengegugu lami laphakade. Uma nje esezimisele ngokwenza into ebonakalayo ngekusasa lakhe." 
"Kodwa Gcina bengingakakuzwa okuyinkinga kangako." "Lalela-ke Thoko. Usibona kahle isimo somnotho ukuthi sitsheke kanjani. Ngakho-ke uma ukugcina uThami kuzongenza ngiphile impilo enswempu, neNkosi isiyongithethelela. Ngibekezele kwenela." 
  Azame uThoko ukumela uThami kodwa kucace ukuthi Ie nto ayikhulumayo uGcina isinesikhathi eyivalele esifubeni nasemizweni yakhe. Kakade kwakuvele kungedokwe eligayelwe yena lelo. Abone kungcono ayiyekele kumniniyo azishukashuke yedwa kuze kube uyathamba. Akhumbule amazwi awaphathiswe insizwa yemoto eyayithe akoze awedlulisele kuPita. "Uy,llZi Gcina, ngithanda ukuba nezinsolo engathithi leya nsizwa ye~Be-MyWife beyize kuwena." 
"Usho ngani?" 
"Ngisho ngoba ifIke yabuza ukuthi umyeni wakho yini uPita." "O! Wathini.ke wena maqinase?" 
25 



 
 
   Alizibe elikamaqinase uThoko. "Ngibe sengisho ukuth( kuyinto enokwenzeka noma nini leyo." 
"Kazi bewusukuzwe ngobani lokho wena maqinase!" "Awuthule ulalele phela mngani wami. Ithe ingezwa lokho leya nsizwa yayisikhala ngezinhlanhla zabantu ezingefani. The seyithi ngize ngimtshele ubhuti Pita ukuthi akukho soka ladla kahle imbangi ibe ikhala." 
   "Ayi suka! Ngizilambele mina. Awungiyeke ngezindaba eziningi ezingenamsebenzi." 
   "Awu kahle bo Gcinal Awusafuni nokuzwa ukuthi bekungubani lowo?" 
   "Awulalele we maqinase; angilutho mina noPita Sibiya. Ngalokho-ke insizwa leyo iyimbangi kaPita kuleyo ntombi abayibangayo, hhayi uGcina Zondi, kwaphela nje!" 
"Mnh!" 
   Asho lelo kube kuphela uThoko maqede azivalele imbobo yakhe yophuthu. Athi nje kuyona; 'kuyobe wonakelel' NoGcina wathi eqeda ukukhuluma wathatha ithawula nensipho washingila wabheka endlini yokugezela. 
26 
5. IKHOTHA EYIKHOTHAYO 
UThami wahamba njalo ecabanga ethatha ebeka waze wayofika eMlazi qede waqonda kumngane wakhe uSibusiso. Yize kwakungekuningi kakhulu ayekade ekucabanga endleleni ngoba isikhathi esiningi wayethuka umqondo sewujamile, kwakumkhanyela kahle kodwa ukuthi ukuphila kuyinto eyayingasamfanele nakancane. . Kwase kuyimfene nesicathulo. 
Kumethuse uSibusiso ukubona uThami ebuya ngokushesha: 
"Hawu, Thami, washesha kangaka ukubuya, awumtholanga yini uGcina? Hbayi-bo! Kanti kwenzenjani ngempela Thami, wabhocobala nje? Uyagula yini uGcina? Okanye waliwe? Kwenzenjani? Nansi phela nemoto ayilimele, bengizothi wenze ingozi. Kahle-ke Thami, ngakhuluma ngedwa, uyagula yini?" 
Sonke lesi sikhathi uSibusiso ekhuluma uThami undwazile nje 
uyisikhomololo. "Hheyi, konakele Sibu mfana omdala." 
"Ngiphuthume, kwenzenjani?" Usehlahle amehlo uSibusiso. "Bamthathile uGcina." 
"Obani bona? Wasirnze wakhuluma into ethule nje Thami?" "Bamthathile abanezimali mfowethu. Uyazi nawe ukuthi uma 
unemali usuke unezinto zonke." 
  "Hawu kahle Thami! Uthathwa ubani? Usomabhizinisi noma usomatekisi? Eyi baningi futhi phela nalaba bantu ohlale ungitshela ukuthi beshela intombi yakho. Uyena muphi-ke oyithathile?" 
"Uthathwe ile Tycoon yaseMzinto mfowethu." "Usho Ie owathi inenxanxathela yezitolo?" 
  "Iyona kanye mfowethu. Bengiyini-ke mina ngiyisimaku nje ukugweva neqatha ichalaha lilifuna?" 
"Kahle-ke Thami, usho ukuthi kuhlule ngisho usumchazela 
ngempumelelo yakho yakamuva?" 
"Kanti ngike ngakhuluma yini naye?" "Kanti kwenzekeni?" 
  Ayilande uThami indaba njengalokhu injalo aze ayiqede. Uyilanda nje kunezikhathi lapho ake athule khona, azinwebe okungathi kukhona okumdonsa esiswini. Abuye ahline sengathi kukhona okumjuqa inhliziyo qede kucace ukuthi imudla ngaphakathi Ie nto 
27 

 
 
akhuluma ngayo. Pho-ke nokuyizinyembezi kuyithatha ngoba indoda noma ithi iyaziqinisa ayikhali khona kuvele kuzigingqikele nje ebusweni wena owabona imbokodo yehla entabeoi. Naye-ke uThami wathi noma ethi uyazikhalima ngolimi kanti kwalona seluzikhalimela emlonyeni. 
  Imphathe kabuhlungu noSibusiso Ie ndaba qede aphelelwe isinqe agcwale indlu yonke. "Eyi, kulukhuni mfana omdala. Manje ucabanga ukuthi siyenzenjani Ie lYcoon? Kuzomele siyifohloze." 
"Sibu!" 
"Khuluma mfowethu ngilalele." "Siphi isibhamu sakho?" "Sikhona. Ucabanga ukuthi .. ." 
AmhIale emadevini uThami: "Nginike sona mfowethu." "Ima-ke mfowethu, ungayitatazeleli Ie nto. Kudingeka siyi- 
hlele kahle ngobunono. Futhi-ke kungcono ukuthola omunye umuntu ozokwenza lokho, hhayi thina." 
"LaIela Sibu. Sinezethembiso esazenza nale ngane mfowethu. 
Lokhu-ke engizokwenza kuyingxenye yazo izethembiso." 
  "Kanti uhlose ukwenzani Thami? Ngabe ufuna ukudubula uGcina yini?" 
  "Uyabona Sibu, savumelana noGcina ukuthi okuyosahlukanisa ukufa kuphela. Savumelana mfowethu saze sabekelana umgomo wokuthi uma lowo oyosala ebona ukuthi uyosala nesizungu komele amlandele omunye." 
"Kodwa mfowethu .. ." 
  Angamniki ithuba: "Thula Sibu ngiqhubeke. Uzolithola elakho ithuba lokuphawula. Uyabona mfowethu nginobufakazi obubhalwe phansi lapho uGcina ayenginxusa khona ukuthi ngimethembise ukuthi ngiyomthanda ngothando Iweqiniso kukubi noma kukuhle, enjabulweni nasosizini. Okukhulu kunakho konke wathi ngimethembise ukuthi ngiyomthanda kuze kube sekupheleni komhlaba." 
  "Kukhona kodwa ukuthi naye wayezigajelwe uthando ngaleyo nkalhi." 
  "Ngifuna ungizwe kahle Sibu. Ngangingamcelenga ukuthi angethembise lokho yena. Engineqiniso lakho ukuthi wayenga- 
28 
phuzile. Ngaphambi kokuba ngiphendule lowo mbuzo wakhe ngazibuza ukuthi uthando Iwakhe oluphelele nginalo yini? Ngingaba-ke isahluleki kodwa angeke ngehluleka ukugcina isethembiso." 
  "Cha usadlala ukudinwa nje wena Thami. Awuboni ngani ukuthi uzidonsela ijele ngale nto ofuna ukuyenza? Bheka-ke mfowethu ngoba noshwele utholwa iziboshwa zepolitiki kuphela. Ngabe kungcono-ke nokuba ubune-A.K.47 ngoba ubuzoqamba amanga uthi bewubulala impimpi. Hleze uMongameli ubezokunika noshwele, kwazi bani?" 
"Awunginike isibhamu Sibu, ngifuna silale kimina." 
Ethuke manje uSibusiso: "Kahle Thami! Kanti uqinisile yini? 
Uyazi ngithi uyadlala. Phinde, ngeke Thami! Cabanga kahle mfowethu, ungazisoli ususejele." 
"Iyini inhloso yokuphila komuntu Sibu?" 
  "Cha-ke Thami, akulula neze ukuphendula lowo mbuzo wakho mfowethu. Ukuphila kwethu izimpilo ezahlukene kusho khona ukuthi asiyiqondi ngokufanayo impilo." 
  "Uyabona Sibu, uMdali wadala umhlaba ngoba egajwe uthando. Ngaphambi kokuba sizalwe mina nawe, abazali bethu bagajwa uthando. Ngokunjalo thina saba umphumela wothando Iwabo. Ukukhula nokukhuliswa kwethu bekusibekelwe uthando." 
  "Pho lukuphi uthando kule nto of una ukuyenza ngoba mina ngibona inzondo kuphela nje?" 
  "Uthando luyinkinga mfowethu ngoba awunakuzakhela lona, ekubeni ungenakulwelusa futhi. Impilo-ke mfowethu, ngokunjalo nalo uthando yizinto ezingumbelebele." 
  "Cha angivumi kulokho Thami. Nakhu nje nawe uGcina uthande Ie lYcoon ngoba sekuphele lona uthando Iwakho. Kumanje impilo yakhe isengcupheni yokuthi ingase iphele noma nini." 
  "Kahle-ke Sibu, ufuna ukungitshela ukuthi wena uma sewufile uyoshintsha ungabe usaba uSibu? Kumbe-ke ufuna ukushoJIkuthi ngale kwethuna uyophinde uzalwe sewungomunye umunt~?" 
"Uyabona-ke Thami, angikholelwa neze kulezo zinto mina. 
Uma ufa uyafa nje kuphele ngetswayi. Uya kobandayo la uya khona." 
Athande ukuyijabulela Ie nkulumo-mpikiswano uSibusiso. 
29 

 
 
Abe nethemba lokuthi ukuxoxa kuzokwenza ukuthi kwehle igwebu kuThami. Yize-ke uSibusiso ayenalowo mcabango kodwa ekhanda likaThami kwakukhona ukuthi kwakumele amanelise 
uSibusiso ukuze amvumele kulokhu ayefuna ukukwenza. 	. 
  "Kanti-ke Sibu kumele uhlale wazi ukuthi kuyalindwana ngale kwethuna, kulungiswe amaphutha asuke enzekile kungakayiwa eZulwini. Uyabona laba bantu abasuke bepoka basuke bezofuna intethelelo kulabo abasuke bebonile besaphila, kumbe-ke abanye bezobuza amacala abo kulabo abasuke bebabulele. Lokho-ke basuke bekwenza ngoba kulukhuni ukuthi balinde labo abasuke besaphila cishe iminyaka eminingi abasuke besazoyiphila emhlabeni." 
  "Ohho! Manje-ke nawe ufuna ukuthi uGcina alande wena lapho ukuthi uze ufike? Noma ufuna ukuthi abuye azopoka la abuze ukuthi wambulalelani?" 
   Lithi ukuqina manje izwi kuThami. "Ngenza isifungo mfowethu sokuthi ngiyoba naye enjabulweni nasosizini." 
"U sho ukuthini Thami!?" 
   "Ngisho ukuthi sizobe sinaye lapho silungisa amaphutha asemhlabeni. " 
  Sonke lesi sikhathi bekhuluma uThami uhleli phansi. Kumcacele ukuthi engathi uSibu uyamlibazisa ngale mibuzo yakhe eminingi ambuza yona. Kuthi lapho ebukisisa uSibusiso athole ukuthi ubuso bukaThami sebugcwele uhlevane. Izindebe ziyavevezela. Asukume uThami arne ngezinyawo. Aqale ukwethuka uSibusiso esebona ukuthi lukhulu luyeze luyanyelela. 
"Hhayi-bo Thami! Kanti nawe uzozibulala yini?" "Akusadingi wena konke lokho." 
  Abone uSibusiso ukuthi akusadlalwa manje, uma ezithambisa kuzokwenzeka amanyala wodwa. Abone kungcono ukuthi angabe esamncenga manje kodwa amphoqe ukuthi ayiyeke yonke Ie nto egcwele ekhanda lakhe. Phezu kwakho konke, uThami ungumuntu wokugcina ongase amtshele Ie nto amtshela yona. Kumfikele ukuthi sengathi kunento aseyilibala uThami nokungafanele ukuthi ngabe useyilibele ngokushesha okungaka. 
"Uyanginika isibhamu noma awunginiki Sibu?" 
Acasuke manje uSibusiso: "Uyahlanya mfana wami! Angeke 
30 
r; . 
usithole isibhamu! Uyazi ngithi uyadlala kanti uhlanya ngempela!" 
  "Sibu! Ngiyeke ngizithathele isinqumo ngempilo yami mfowethu. Impilo yami ingeyami. Yini kube sengathi uyakukhohlwa lokho?" 
  "Ihi! Wamuhle fishi, kazi uphume nini ethinini? Akuwena yini Thami owangiqaqa sengizikhunge ngentambo ngelinye ilanga? Angithi wangithathisa okohlanya? Wathula manje? Uyabona-ke Thami, uma ufuna ukuzibulala wena nentombi yakho, hamba uyithwale uyiphonse phambi kwesitimela nawe uziphonse khona njengoba washo kimina. Yini engathi uyashesha nje ukukhohlwa? Okokugciua-ke, isibhamu sami angeke uze usithole, kwaphela nje!" Washo uSibusiso maqede wamshiya emile uThami. 
  Inhlanzi yashelwa amanzi kuThami wangazi ukuthi kumele enzenjani. Asuke lapho aqonde kubo qede angene engutsheni. Athi uzama ukukhonga ubuthongo bale. Ibuye yonke into eyenzeke emini maqede kubuye konke ukucasuka. Adinwe agane unwabu kusine izintulo kugiye ofezela. Ubuye umcabango wokuthi kambe usaphilelani nje emhlabeni. Kusenjalo iphinde ibuye futhi inkulumo kaSibusiso. Kuthi lapho ethi uyayidlulisa yale. Umudle unembeza. Ngisho angathini ubeqinisile uSibusiso. 
  Sibuye njengoba sinjalo isithombe sento eyayenzeka eminyakeni emihlanu eyadlula. USibusiso wayeshonelwe abazali bakhe bobabili engozini yamatekisi amabili eyayinyantisa igazi eyenzeka ngasezinkundleni zemidlalo iKing Zelithini, ngasesiteshini sezitimela sakwaMnyandu. Kwaphinde kwathi ngokuphela konyaka wangaphumelela ezifundweni zakhe zikaMatekuletsheni. Ngenxa yesimo esimanzonzo esasikhona sokwentuleka komsebenzi nokuntengantenga komnotho amlahlekela onke amathemba okuphila. Wasithatha isinqumo esasithi asifuze esakhe uThami sokulandela abazali bakhe. Ukuba yena Thami wayefike sekwedlule ngemizuzu emibili wayeyofika eselenga uSibusiso, . .esefile. Wakwazi ukumncenga ammise isibindi, wamhlalisa ethembeni. Nakhu manje uSibusiso esephila impilo ayengakaze aziphuphe eyiphila nangelinye ilanga. 
  Ubuye kancane umqondo kuThami. Pho kuyinto enjani uma ithemba selilahlwa uye? Angithi nezinto zize zafika kuleli qophe- 
31 

 
 
10 nje ngoba nakhu uGcina embona enjengesahluleki. Usengumlobi yena. Lokho nje kubonakalisa impumelelo hhayi ukwahluleka. Pho kuzoba into enjani ukuthi athi esephumelele bese evumela ukwahluleka kumnqobe? Pho kumele enzenjani ng~Gcina? Amncenge amtshele ngempumelelo yakhe? Phinde, angeke kulunge. Amdudeni nje umuntu osekhombise ngokusobala ukuthi uthando lwakhe lweyame ngankomo emnothweni? Kuyiqiniso elingephikwe khona ukuthi nguyena kuphela umuntu amthandayo kulo mhlaba. Yize-ke kunjalo, angeke kwalunga ukuthi alandelane naye. Into nje okumele ayilwele ukuthi uGcina azisole ngenye imini. 
â¢â¢â¢ 
Kwathi sebelala oGcina noThoko baphinde babuyela endabeni kaThami. Yize uThoko ayethe usezikhiphe okokugcina kulolu daba kodwa babuye bamengama ubuthatha bakhe, wayiqala phansi: "Ngikholwa ukuthi ulaka selwehlile manje Gcina." 
"Ufuna ukuthini Thoko? Ungakhuluma ukhululeke." "Njengabangane Gcina ngikholwa ukuthi kumele sibonisane futhi selulekane. Sewuthathe siphi isinqumo ngoThami?" 
  "Empeleni nje Thoko umqondo wami uyehluleka ukuthatha isinqumo esifanele. Uyazi nawe Thoko ukuthi ukushona kwelanga usuku nosuku kushiya ubuthaka empilweni yomuntu wesifazane." 
  "Awuchaze kahle lapho mngani wami, engathi sengithanda ukusala." 
  "Uyabona Thoko, uma isithelo sesivuthwe kahle ngokwanelekumbe-ke ngilinganise ngepentshisi, uma selivuthiwe kufanele likhiwe lidliwe ukuze livundele esiswini limuncwe imithambo yegazi lisize ekwengezeni impilo ernzimbeni, kunokuthi livuthwe lingakhiwa ligcine ngokubolela emthini, kuthi nofikayo lapho ethi uzolikha alifice selinezibungu." 
"Cha, kulungile Gcina, noma ngingatholi kahle awuqhubeke." "Mina Thoko ngizimisele ngokuthi ngithole izingane ngisenesikhathi esanele sokuzikhulisa. Iqiniso lisekuthini ngizimisele ngokuthi ngitholele uThami ingane, kodwa njengoba engasebenzi nje anginakukwazi ukukuvumela kokho." 
32 
"Kodwa mina mngani wami angiboni kahle." "Yini ongayiboni kahle Thoko?" 
  "Usemncane Gcina. Ngiyalibona lona iphuzu lezingane kodwa bekungakabi kubi kangako. Empeleni nakhu siyalingana nawe kodwa mina angiyicabangi kwayona eyokushada. Hal Ngingakawudli nakuwudla u-life?" 
"Asazi-ke tane ngoba isilungu sithi 'life begins at 40'." 
  "Pho ngoba kanti uyakwazi nje lokho ujahephi? Yini laba enehlisa isithunzi samanesi namathishelakazi. Nijaha nijahe ukushada bese kuyanehlula. Kuyabe emveni kwalokho siboshwa ngabhande linye kuthiwe izifundiswa zehlulwa umshado." 
  "Kanti-ke akwehlisi sithunzi ukubuza uma ungazi. Ukuthi impilo iqala umuntu eseno-40 akusho ukuthi kumele ushade ngoba usuno-40. U-40 lowo kumele akufice usunomuzi ushadile wazala wakhulisa. Cishe ingane yokugcina seyihlanganise iminyaka eyisikhombisa. Ngokunjalo nemfundo yazo sewuyihlelele." 
  AIale insini uThoko: "Awu kahle bo Gcina! Ikhona-ke ukudla impilo lokho?" 
  "Lalela-ke siyazi ndini. U-40 kufanele akufice sewukwenze konke lokho. Kusuke sekuyisikhathi sokudla impilo leso ungasakhalelwa ngane encane. Seningathatha ngisho uhambo oluya phesheya kwezilwandle nowakwakho. Lokho-ke kusuke kusho ukuzalwa kabusha kothando Iwenu. Yingakho-ke uye ubone amakhehla nezalukazi zabelungu beya kozijabulisa ngisho komakhasino. Ngiyabona nina Thoko nicabanga ukuthi umshado indawo yokugugela okuthi uma umuntu esephelile bese ecasha kuyo. Uma ucabanga nje Thoko ubani ongacosha ithambo lenyama eseyadliwa kudala alifake eziko ngenjongo yokuthi limkhiphele umsobho? Angithi nomdlali webhola uziqeqesha isonto lonke bese kuthi ngosuku lomdlalo omkhulu agqoke amakhokho amasha hhayi lawa akade eziqeqesha ngawo?Wenake ofuna ukudla impilo ungakashadi zibuze ukuthi ungliindlali noma uyikhokho lokujima yini naT' 
  "Wakhuluma bo mngani wami. Abakuyeke. Uyazi umuntu angafunga ukuthi sewake waba mdala. Kuyahlupha nje ngoba isiZulu siyasho ukuthi inyanga kayizelaphi. Ngikhuluma nje 
33 

 
 
usenkingeni owehluleka nawukuyixazulula phezu kwalo 1010 Iwazi Iwakho onalo." 
"YlZe-ke sewungibhuqa nje Thoko mina bengingaqonde khon,! ukulwa nawe kodwa bengikutshela iqiniso njengomngane wamio" "Cha Gcina, asiyiyeke Ie nto. Empeleni bengibuze ukuthi isiphi isinyathelo ozosithatha ze ukwazi nokudla. Uzozaca phela njengoba ungasadli njeo" 
  "Cha, khona Thoko isinqumo sengisithathile. Ngibona kungaba ngcono ukuthi kesehlukane noThami kancane. Ngiyazi angeke ahlale kahle engangiboni. Lokho-ke kuzomphoqa ukuthi ayeke ukucabangisa okomfana omncaneo" 
"Usho ukuthi lokho kuzomenza athole umsebenzi yini?" "Kanti ukuba uyazi Thoko, kangijahile khona ukuthi uThami asebenze. Kungcono kodwa ukwazi ukuthi kukhona akufundelayo, ukwenzela ukuthi ngithi noma ngibala ngibone ukuthi okungenani ngonyaka othile siyophumelela ukufeza amaphupho ethu." 
"Usho ukuthi uyakhohlwa nya indaba kaPita?" 
  "Angazi-ke mngani wami ngoba bese ngijabula ngithi ngike ngakuzwa uthi wena unganalo ibhodwe lokuyopheka amathanga akwaSibiya. Manje sengididwa ileli lokuthi usazimisele ngokuba ikhokho lokujima, udle impilo phela." 
  Abone uThoko ukuthi engathi isikhuni sesibuya nomkhwezeli, ayivale Ie ndaba njengokuyiqala kwakhe. "Hhayi, asiyiyeke silale mngani wami. Nakhu phela noma umuntu ezincokolela nje usuke esetheze olunenkume la kuwenao" 
  Ngakusasa emini bachithe isikhathi sabo sedina behleli ndawonye ngaphansi kwesihlahla esinomthunzi opholile. Empeleni wawusungafunga, ukuthi ibhentshi elaliphansi kwaleso sihlahla kwakungelabo. Cishe zonke izinsuku zomsebenzi babengaxheguIi ekutheni bahlale kulona. Nabanye abahlengikazi babengasazihluphi ngokuthi bahlale kulona. 
  UGcina wayengajwayele ukuba nesizungu uma ehleli noThoko ngoba uThoko wayehlale enento ekhona ekhanda. "Kudela abanamadoda abathandayo tane. Uyazi nje, ukuba benginendoda engithandayo ibizoke ingikhiphe nje namhlanje kengishaywe umoya, ngidle nedina elimnandi, ngiphumule yile ngxavungxavu yala esibhedlelao" 
34 
  "Asazi-ke Thoko ukuthi uma kukhala nina ninamadoda ngamathathu nithi thina esithanda omahlalela asithini?" 
  "We dade, kanti ukuba uyazi! Ukuba angesabi lona ihlazo ngabe ngengeza ngamanye amathathu ngaphezulu ngoba engathi kwawona lawa amathathu ayehluleka ukungenelisao" 
  "Hawu kahle-bo ukungihlekisa Thoko! Usho ukuthi akakwenelisi onke la masoka onawo? Kanti kuyiqiniso yini ukuthi umuntu wesifazane akeneliswa?" 
  "Awukahle ukudlala ngami wena. Angithi wazi kahle ukuthi isoka lami elisemthethweni lisevasithi lapho liqhuba khona izifundo zalo. Angeke ngimbale uSugar Daddy, ngoba bengizifunela imali nje kuphela kuyena. Futhi-ke sengizomyeka njengoba sengisebenza nje nami. Yena bandla uyathanda ukungikhipha, imina nje engimdojayo." 
"Usuke usumdojelani-ke yena?" 
  "Hawu kahle-bol Kungathiwani nje sengibonakala ngehla ngenyuka nempandla engangobaba?" 
  "Nibuye nixake phela uma senibalekela imisebenzi yenu, ningasafuni ukuthi ibonwe izweo" 
  Kuthi besaxoxa kuqhamuke uFrisco ngemoto yakhe leyo eyayiduma kuzamazame umhlaba wena owezwa ukuduma kukaapholo. Ayibone kuqala uThoko maqede asizakale. "Nazo-ke phela. Kade usizakala ngami. Nazo-ke izimoto zakho. Asazi-ke ukuthi uyena bani 10 ozayo." 
"Bubuye bukubulale kodwa ubuthatha mngani wami." 
  "Hhayi, angibe ngikushiya wele lami ngoba vele nesikhathi sedina sesiphelile." 
  Lwehle ungqwazi Iwakwabo olunguFrisco emotweni maqede uGcina ezwe kuthi he, uvalo. Azame ukusukuma ukuze bahlangane endleleni kodwa ehluleke. Kube sengathi izinyawo zinenkwashu. Asale esehlala khona lapho. Athole nethuba lokuyibuka kahle Ie nsizwa ngoba phela wayegcine ngokuyibuka.,ihlezi emotweni. Ayibone ngelinye iso ayengalilindele. Ubethi uyagqoka uPita kodwa ubona okunye kuFrisco. Ukubona konke nje okunye kodwa ijakhethi yakhe enesikhumba esingumashwabana, nekapisi lesikhumba senqe elifana nezicathulo kuvele kumncishe umoya. Esandleni kulenga ishoba elimhlophe eligqize ngemisho 
35 

 

emnyama. Lona libe liwukwe ndawonye nenkintsho elengise izikhiye zemoto. 
Imbingelele ingakafiki kuyena: "Helo Brighty!" "Helo Frisco. Kunjani kodwa?" 
  "Sweet mntwana. Kunjani kuwena." Kusagiya lona 1010 limi oluhlekisa ngisho inkomo. 
  "Ngikhona Frisco, ngidlala lona nje ilanga, nawo-ke umsebenzi ongazibekile neze phansi. Wafika kabi-ke nawe isikbathi sekbefu sesingiphelele." 
  "Angihleli nami Brighty. Ngithe angivele ngizwe ukuthi angeke yini wakwazi ukungibonisa ezinye zezindawanyana namhlanje. Empeleni ngiwumuntu othanda ukudla out, kodwa njengoba ngingazazi kahle izindawo eziningi kulukbuni ukuhamba ngedwa." 
  "Eqinisweni Frisco sengidla isikbathi somsebenzi. Ngibona kungcono ngoLwesihlanu ngoba ngizobe ngingazongena ngoMgqibelo." 
"Noma nini, baby. Ngifike ngasikbathi sini?" "Kungcono ufike ngezithuba zehora lesihlanu." "Ngibongile Brighty." 
  "Ngibongile-ke ukuzongibona Frisco, yize isikhathi besingasekho." 
  UGcina abone kungamsiza ukushaywa umoya hleze nomqondo wakhe ungake uthi ukuphumula ekucabangeni nasekuxakanisekeni. 

36 

6. OKUNGAPHELI KUYAHLOLA 

UThami wahlala usuku lonke endlini elele. Wayedla amathambo engqondo ethatha ebeka kwaze kwashona ilanga. Ekugcineni wathatha isinqumo sokuthi abuyele kuSibusiso ayokweboleka imoto amchazele futhi ngesinqumo ayesesithathile. Bahlangana esangweni kubo kaSibusiso naye esethi uyobheka yena. Okwamjabulisa kakhulu uSibusiso ukuzwa ukuthi uThami akasahambisani nhlobo nomqondo ayekade ekuwo ngayizolo wokuzibulala. 
  "Kuyangithokozisa Thami ukuzwa ukuthi sewushintshile umqondo wakho kulesi sinqumo sobuvaka obusuzimisele ngokubenza." 
  "Eyi, njengoba ngisho nje Sibu mfowethu, amazwi akbo angithole la engimncane ngakhona. Cha ngiyayivuma." 
  "Kanti-ke phela mfowethu kusuke kushiwo into enje uma kuthiwa izandla ziyagezana. Uzokhumbula ukuthi ukuba awufikanga ngesikhathi ngaleya mini ngabe kangisekho kunamuhla. Shono-ke Thami, yini osuzoyenza ngoGcina?" 
  "Uyabona Sibu mfowethu, senza isivumelwano noGcina sokuthi uma omunye wethu elahla omunye kumbe ephula izifungo nezethembiso, omunye kuyomele aziphindisele." 
  "Angisakuzwa kahle Thami, usho hlobo luni lokuziphindiselela?" 
  "Khululeka Sibu. Yize ngingeke ngaphumelela ukukutshela manje kodwa ngingakunika isiqiniseko sokuthi angeke ngamenza lutho yena siqu sakhe. Inhliziyo yakhe iyona engeke yakuthola ukuphumula." 
  Limkbulule lelo uSibusiso: "Cha, mfowethu, uma nje ungethembisa ukuthi angeke wamenza lutho yena siqu sakbe uqedile. Okunye-ke mfowethu anginandaba nokuthi uyobe sewukwenza kanjani." 
  "Manje Sibu mfowethu ngizocela ukukuhlupha. Ngjzocela ungeboleke imoto ngoba kuzomele sehlukane ngokusemtheihweni naGcina." 
  "Cha-ke Thami, mfowethu, akukbo neze ukungihlupha kulokbo. Ubuyidinga nini?" 
"Ngizoyidinga kusasa emini." 

37  
 
"Ayikho inkinga Thami, uzoyithola." 
   Kwathi kuqambe kushaya izikhathi zamadina ngakusasa uThami wayesesibhedlela eScottburg. Wabona kuyisu elihle u~uthi imoto ayishiye ngaphandle kwesango ikhona kungezokuba lula kuThoko ukuthi ambone, yize ayazi kahle ukuthi kwakunokwenzeka abafice bebobabili. Azimisele ngokuthi uyophika ahlanze okwayizolo kwelokuthi yake yabonana ngisho kwamadala eJuteni. Abone isihlahla leso esasiphansi komuthi aye kohlala kusona. 
Baphume oGcina baqonde endaweni yabo ababehlala kuyona. 
Kabanake lutho, bahamba bayazixoxela nje ngale ndlela yokuthi kungabi lula nokubona ukuthi kukhona ohleli endaweni yabo. UThoko usaqhuba wona umsebenzi wakhe wokuchitha isizungu. 
  "Eyi, kengibe uwena nje mngani wami ozobe ukhishiwe ntambama. Kuze kungonakali-ke kodwa!" 
  "Akukho-ke okunye obungabuye ukusho ngaphandle kwalokho?" 
   "Ngiyazidlalela wena mngani wami. Ewu hhe! Kazi ubani-ke 10 osehleli endaweni yethu!" Angaboni uThoko ukuthi umuntu amaziyo ngoba basebuqama. Kuthi uma ebheka uGcina angangabazi ukuthi uThami. Udle izindwani umfula. Kuthi akasakazeke. Uvelelwa yini nje nempela? UThami eze kuyena esibhedlela ngaphandle kwemvume yakhe! 
"Ngiyalingwa yini Nkosi yami?" 
Exwaye uThoko: "Yini, kwenzekani manje Gcina, wagqunqa 
nje, ubonani?" 
"Ngoba ngithi uThami nje 10 ohlezi laphaya." "UThami?" 
   "Kazi ufunani nje ezobanga isicefe? Uxolo kancane Thoko ngizokubona emva kwedina." Kuthi noma ethi uyazikhalela uThoko ngelokuthi naye uyafuna ukumbona ngoba akamazi kusho ukuthi sewugola izintethe kuGcina. "Uxole Thoko. Ungadinwa neze uyobuye umbone ngelinye ilanga," esho egqishazela eya kuThami. 
   Kwenzeka konke lokhu nje uThami uyakubona ukuthi kukhona abangavumelani ngakho. Kuthi noma esembona eza kuyena uGcina azibonele nje kuthi uthando lwakhe into engasabonwa 
38 
nhlobo kuGcina. Kube ukufika nje kukaGcina kuThami ehlulwe ngisho nawukuzibamba: "Ya, sawnbona Thami!" 
Ambhuqe uThami: "Yebo sawubona sithandwa." "The! Engathi wagcina kunjalo." 
"Kahle bot Kanti awnsesona yini isithandwa sami?" 
  "Uyazi Thami ngicela usho into oze ngayo. Ungisheshisele futhi mina ngoba anginaso isikhathi, ngiyasebenza phela mina." 
  "Ngiyezwa-ke nesi. Pho kwangathi 10 msebenzi wakho uyakuqhoshisa nje?" 
  "Kakhulu. Kwazise futhi phela ukuthi mina angibanga isahluleki." Akhulume aze achize ukotshi uGcina. 
  "Kwalukhunyana-ke lokho." Aphendule azenze umuntu ongaphathekile kahle uThami. 
  "Umthetho wakho uzofunani kanti la Thami? Khuluma ngamandla uma ungafuni ngikushiye umi la." 
"Kahle bo! Pho uthi ngisathandwa nje mina koZondi?" "Uyabona Thami, ngiyakuzonda! Uyisahluleki! Ungaphinde uzibize ngami..." Ehluleke ukuqhubeka nokukhuluma kwazise sekukhona nesibibithwane enkulumeni yakhe. 
"Awn! Kanjalo nje?" 
   "Uyazi Thami? udlale ngesikhathi sami. Wadlala ngothando Iwami. Wangimoshela impilo yami. Ngiyakuzonda ... " Kuphinde sana leso sisibibithwane. 
  "Awn! Iyehheni bo!" Yize uThami ayesenalo ulwazi lokuthi akasathandwa kodwa wayengayilindele inkulumo efana nale. 
   "Ucabanga ukuthi ubani ongamela indoda eyisahluleki njengawe? Iminyaka emithathu yonke uhleli ekhaya. Ucabanga ukuthi ngishimile yini mina? Ngibekezelele into efana nawe? Angisakwazi ngisho ukulala ebusuku. Angisadli ngisho ukudla." 
  Kunokuthi aphatheke kabi uThami afikelwe ukuhleka: "Awn bandla, ngaze ngakuzwela we munln weNkosi, uyazi?" 
  Kuthi akasakazeke uGcina: "Ngiyakuzonda Thami! S\lka phambi kwamehlo ami." 
  "Uthini-ke Gcina ngezethembiso esethembisana zona, namafindo esawabopha?" 
  "Izethembiso zokunuka yini? Ucabanga ukuthi izethembiso zigclnelwa imibhedo yini?" Nokukhala sekuzinike amandla. 
39 

  
   "Thula phela Gcina. Uthi bazothini abantu uma bekubona ukhala? Bheka nje sebeyasijeqeza abanye." 
"Sengicela uhambe Thami." 
   "Gcina, ngizocela ungiphe imizuzu ibe mibili nje yo, ngaphambi kokuba ngihambe." 
"Kungakuhle uma ungase uwenze ube munye." 
  Azimisele uThami ngokudelisa inhliziyo kube kanye: "Ngiyabonga. Empeleni ngize ngeza lapha nje namuhla ngoba ngibona kunesidingo sokuthi ngizidele amathambo ngize lapha kuwe. Mhlawumbe ngingase ngibe naso isibindi sokubhekana nempilo, uma sisekhona isidingo sokubhekana nayo. Gcina, ngiyazi ukuthi uyangithanda, kumbe ukuthi ubungithanda. Uthando lwakho angilungabazi nakancane. Njengoba sekuphele isikhathi esasinqumelene sona kungekho bungcono empilweni yami, ngibone kungcono ukuthi kungaze kube nguwe ozicelela ukuthi ngikukhulule," azizwe zishisa emehlweni izinyembezi. Athi uyazibamba kwale. Zehle. Nezwi ligedlezele. "Kangilutho Gcina, lokho ngiyakwazi. Kodwa ngawe bengizizwa ngimkhulu. Bengizizwa nginegugu eledlula amanye amagugu. Kodwa kulungile .. ." Zehle. 
   Akhuze ibhadi uGcina: "Cha, kahle phela ukungibangela amabhadi. Wake wayibonaphi indoda ikhala umhlaba ungaka nje?" 
  "Ngiyeke Gcina ngikhale ngizidelise, vele ngikhala okokugcina. Angiboni ukuthi ngiyobuye ngibuzwe ubuhlungu empilweni yami. Kuyila nenjabulo ngingasayikhathalele. Kuyefana nje." 
  "Bheka-kenje Thami. Ubuhlale uthi ngiyakusukela uma ngithi uyisahluleki. Kuyini nje ukudela impilo? Akusikhona ukwahluleka?" 
  "Uxolo Gcina. Bekuseyithuba lami lokukhuluma okwamanje, ngizokunika e1akho, futhi ngiyakuthembisa ukuthi angeke ngikuphazamise. Nakhu-ke okokugcina Gcina: ngiyaxolisa ukusho ukuthi imikhuba. yakho yonke emisha ngiyayazi. Ngakho-ke ungazenzi umuntu obengazimisele ngokungishiya. Ngifisa ukuxolisa kakhulu ngobuntombi bakho. Empeleni ngangingaliboni iphutha uma ngibuqeda ngoba ngase ngenelisiwe ukuthi sesiyofa silahlane nawe. Kubuhlungu-ke nokho ngoba ngisho ungaze ushade nenkinyankinya yesikhumukane, kawusenaso isipho esili- 
40 
gugu oyosiphathela umyeni wakho. Kawusenakumbonga ngalutho kukho konke ayobe ekwenzele khona, kwazise nokuthi ubuntombi bomuntu yibona obuyisisekelo somshado onenjabulo." 
Ahlabe ephukele amazwi kaThami enhliziyweni kaGcina. 
Adazuluke akhale: "Ngiyaphinda futhi ngiyasho Thami ngithi ngiyakuzonda! Angazi ukuthi ngangilingwe yini." 
   Kumjabulise uThami ukubona ukuthi amazwi akhe ahlaba nje- . ngameva engungumbane enhliziyweni kaGcina. Kuphele nokukhala kuyena. Aqale akhulume ngesibindi nokukloloda: "Unembeza wami uyangilahla, ungitshela ukuthi ngasebenzisa isipho okwakungesona esami. Nokho-ke iNkosi seyiyongithethelela." 
Athi uyazama ukukhuluma uGcina izwi lenqabe ukuphuma. 
Akhethe khona ukuqhubeka nokukhala. UThami athole elinye ithuba lokukloloda ngenkathi ebona ukuthi inhlanzi seyishelwe amanzi: "Ungixolele bandla ngoba uzokhala uze uzithulise, kwazise angeke ngaqhubeka nokwelelesa ngiduduze umuntu wabantu." 
Abone uGcina ukuthi ukukhala angeke kwamsiza ngalutho. 
Azame ukuziqinisa: "Akukho engingabuye ngikusho mina Thami. Ungixolele kakhulu. Akusikhona ukuthi angikuboni ukuzimisela kwakho ngami. Ukuthi isikhathi esiphila kusona siyasiphoqa ukuthi izinto sizihlele kusenesikhathi, ukuze singangeni ezinkingeni zokuphila impilo yobubha nosizi eyayiphilwa abazali bethu. Ngineqiniso angeke wangisola Thami. Miningi Ie minyaka ngikulindile, ngikuncenga, ngikubonisa. Okunye okumele ukwazi ukuthi ubusha bomuntu wesifazane bufishane. Sewuyongixolela bandla Thami. Ngizocela ufike ekhaya ngeSonto khona ngizokwazi ukukunika zimpahla zakho owawungeboleke zona. Ngizozama ukuthi ekupheleni kwenyanga ngikukhokhele izindleko zalokho engingeke ngisakwazi ukukubuyisa." 
  "Cha, Gcina, noma ngikweshwama nje ukuthi ngangikweboleka ungazihluphi. Nanti-ke elokugcina ngci, nelibalulekile 
~ 
okungamele ulilibale nanini nxa usaphila: ngisho ngingaba 
isahluleki kodwa angeke ngehluleke ukugcina isethembiso nesifungo engasenza kuwena." 
  Angabe esayilinda ngisho impendulo emveni kwaloko uThami. Asukumise okonyazi aye ayophuma ngesango lasesibhedlela. 
41  
~'t 

NoGcina abone ukuthi ukuma kwakhe lapho angeze kwamsiza ngalutho. Aneamele ukubuyela esibhedlela. 

  U'Thoko kwathi uma ehlukana noGeina ngenkathi bebona uThami waya kozithengela isiphuzo ethilomu elingaphanrlle kwesibhedlela. Kwathi lapho engasesangweni wabona imoto efana ncimishi nalena eyayikade ifike ngaphambilini kulelo sonto. Kuthi uma eyibukisisa athole ukuthi yiyo nezinqotho lena eyayihamba insizwa eyayizibiza ngoSipho Ngeobo. Avele asole ukuthi kukhona okuzipheka kuzithulula. Aphindele emuva aeuthe ngekhona abukisise kahle uThami. Abone kahle ukuthi yiyo Ie nsizwa yakwaNgcobo. 

  Kuthi ntambama sebeshayisile ayiqale uThoko indaba: "Hawu awusho-ke phela Gcina nakhu ayibange isabonana emsebenzini. Ndaba zini ezimbi ebeziphethwe uThami ngoba ubonakala ngisho emehlweni ukuthi umoya wakho ukhathazekile?" 
"Ewu, zimbi izinto Thoko." . 
"Yini futhi manje? Sekwenzenjani?" "Sehlukene noThami Thoko." 
"Uqonde ukungitshela ukuthi ukwalile uThami?" 

  "Empeleni yimi ebengithukuthele. Kwase kusho ukuthi naye vele ubesedelile ukuthi usengaphumelela ukufeza izethembiso zakhe ayengethembise zona." 

  "Mana-ke Gcina, okuyikhona kukuphethe kabi ngempela wena ikhona kuyikuphi ngoba akekho obekuphikisa ukwehlukana kwenu? Futhi-ke sekuyinsakavukela umehilo wesidwaba, ngiyazi nizobuye nibuyelane." 

  "Kanti-ke Thoko akunjalo kulokhu. Uyabona bengiqala ukubona uThami ekhuluma ngeqholo nokuzethemba okunjeya. Esikhathini esiphambili ubekhala ngisho izinyembezi engineenga. Kodwa kulokhu ubebukeka ezidelile." 
  "Shono-ke Gcina, wena ingoba uQusumala ngempela uThami?" 

  "Uyabona Thoko. Bengimthanda uThami. Nangaphezu kwakho konke lokho angikakholwa ukuthi ngiyophinde ngibe nayo into eyoba igugu njengaye empilweni yami." 
"Pho ukuvumeleleni ukuthi nehlukane uma usamthanda?" "Ubumpumputhe bothando yinto okungafanele nakancane si- 

42 

yivumele Thoko. Uzibona nje lezi zingane ezigcwele ezitaladini, nabo bonke osikhotheni laba ababamba inkunzi la emnyango, babuye bagqekeze imizi yabantu, bazalwa ngaphansi kobumpumputhe bothando. Abazali babo babazala ngaphansi komongo wothando olwalungenasisekelo. Sekuyisikhathi manje lapho kumele thina ntsha ekhulayo sigweme amaphutha ayenziwa abazali bethu. Kungathi ngoba bona baba nesibindi sokuwenza bese nathi sizipha lesi sibindi esibulalayo." 

  "Cha, kuhle khona Gcina ngoba uyakwazi ukuzimela kukho konke okwenzayo. Mana-ke ngibuze Gcina. Le moto abehamba ngayo pho ekabani?" 
  Ithande ukungakholeki eyemoto kuGcina: "Imoto ebeyilaphi yona leyo?" 

  "Ngiyaxolisa Gcina ngokuthi ngibuze 10 mbuzo engizowubuza, kodwa kumele ukuthi ngiwubuze. Ngabe uThami ngempela loobela?" 

  "Ngizocela ungitshele nje Thoko ukuthi uwubuziswa yini lowo mbuzo ngoba ukuwuphendula kungasho ukuthi zithi mantombazana la ekhanda lami." 

  "Cha-ke Geina, lokho ngikubuziswa ukuthi uma kuwukuthi uThami ngempela 10 obela kusho ukuthi uyena 10 owafike wazibiza ngoSipho Ngcobo la." 
"Imuphi-ke lowo Sipho Ngcobo?" 

  "lio owayehamba ngemoto eyayifana nekaFrisco ngenkathi kukhona uPita. La engathi uma ngikuxoxela indaba yakhe wabhoka ngolaka wena." 
"Umbonaphi-ke ukuthi uye nokuthi uhamba ngemoto?" "Kuthe ngenkathi sehlukana nawe ngaya kuleli thilomu elingaphandle. Kuthe lapho ngingasesangweni ngabona Ie moto ayehamba ngayo. Ngibe sengima bude buduze nesango ukuze ngimbone uma esehamba." 

  "Cha-ke, angeke ngakuphikisa kulokho. Empeleni ,.angeke ngiphike uma uthi wuye 10 owayela ngoba uma ngikhumbula kahle uyishilo into efana nokuthi useyayazi yonke imikhuba yami emisha." 
  "Ewu, hhel Yini ngisole nje Gcina sengathi imina odale yonke Ie nxushunxushu?" 

43 

 

"Ukusho ngani lokho? Chaza phela." 
  "Ngikhumbula ukuthi kwathi uma engibuza ukuthi umkhwenyana wakho yini uPita, ngathi mina kuyinto enokwenzeka ukut~ nishade maduzane. Eyi, ngiyaxolisa bandla Gcina." 
  "Kanti-ke uzihlupha ngobala nje, akukho lutho obe umthelela walo. Futhi-ke ngibuye ngingakhanyelwa kahle kuleli lemoto. Wawungashongo yini ukuthi wayehamba yedwa?" 
  "Wayehamba yedwa yena. Nanamhlanje ubehamba yedwa futhi." 
  "Angazi Thoko. Ukhona khona umngane wakhe onezimoto, kodwa benginolwazi lokuthi unamatekisi. Bengingazi-ke nokuthi uThami uyakwazi ukushayela." 
"Cha sengikhumbula kahle impela manje ukuthi wathini. 
Wathi angoze ngimtshele uPita ukuthi akukho soka ladla kahle imbangi ikhala." 
"Ayi suka! Wayehlanya. Ake ngiye kogeza Thoko ngilungisele ukuhamba. Empeleni nje kungakuhle uma nawe ungalunga.'~ , "Sengiyaphi mina manje?" 
  "Sizohamba sobabili Thoko. Umuntu wesilisa 10, futhi-ke engambona kanye. Nokwenza-ke kuzobe kusebusuku. Kufanele uziqaphele izinto uma ungumuntu." 
  Kwathi akagxumagxume uThoko ukujabula kwazise ukuthanda kabi ukuvakasha nokuhamba ngemoto. Angabe esaehitha sikhathi, alunge ngokukhulu ukushesha. 
Bahlale-ke belindile bethi Frisco uyaqhamuka, kodwa lutho. Kwathi lapho kugamanxa ihora lesihlanu wajika uGeina wathi akasahambi yena. Wathi uyabona ukuthi 10 Frisco wansondo kukhona umqondo alele phezu kwawo. 
  Ngeshwa kwathi lapho uFriseo esethi uzicwale kahle wagqoka nezingubo zikanokusho, kwangena umzala wakhe uPat esejuluke emanzi kuyila ebehamba ngemoto. Wathi angafika watshela uFriseo ukuthi kuyabheda, amaphoyisa kade emfuna erenke yamatekisi. Wathi unezinsolo zokuthi bebemfunela imoto eyikhumbi yohlobo oluphambili lwakwa- VW ayeyintshontshile. Wamqaphelisa ngokuthi kungeono ahambe izinyangana ezimbalwa ngoba uyawazi amaphoyisa aseMkhomazi ukuthi akhaliphe kangakanani. Kwala noma esethi uyaqinisela uFrisco. eehaza 

44 

nokuthi kwakungeke kwalunga uma ayengaphunyukwa uGcina kwasho ukuthi uPat wayengasamvumeli nokuthi ahlale. Bavumelane nangokuthi kuzoba ngeono ukuthi uPat aye komxolisela kuGcina. Akabe esaehitha sikhathi uFrisco, wangena emotini qede zaya kakhulu. UPat athathe imoto kaFrisco ikhona kuzoba lula ukuthi uGcina ayibone kwazise bona kabazani. 
  Kuthe lapho sebedelile oGcina noThoko bayibona imoto. Athi laeu uGeina. "Ungixolele Thoko ngokukugqokisela ubala. Ngisaya kuyena ngiyabuya." 
"Hawu! Ubuqinisile yini Gcina uma uthi angeke usahamba?" "Uxole gane!" Asho agqishazele uGeina ayophuma ngomnyango qede abambe izitebhiso ezibheke ezansi. Kuzimuke ikhanda kuPat lapho ebona ukuthi kanti urnzala wakhe usanganiswe into enje. Afikelwe ukumzwela uma ecabanga ukuthi kambe usazoWala izinyangana eGoli. Nokho-ke athi eqambe efika uGcina kuyena abe esesolile ukuthi engathi umuntu amaziyo 10 eze kuyena. Athi ukungabaza exwaye uGcina rna ebona uPat yedwa emotini. 
"Ungethuki Gcina. Sondela, awudukile neze," kusho uPat. Alhi ukuzihlekiWekisa noGcina uma esebona ukuthi umuntu amaziyo osemotini. "Kodwa ungethuselani nje Pat? Ube ubekwa yini nje futhi la? Hawu! Sewaguga kangaka kanti? Phela ngibone ngomWikwe nje wehwanqa. Hheyi awazi wena, ngicishe ngaquleka." 
  "Unalo-ke nawe iso Gcina. Uyazi mina bese ngikufanisa, nakhu phela sewaba intonjana. Phela ngakugeina usewubala nje. Usaphila kodwa?" 
"Ngisaphila Pat ngingezwa kuwena." "Cha, sikhona nathi." 
  "Bewungakangitsheli kodwa ukuthi ubekwa yini la. Ingabe uwena urnzala kaFriseo ayekhuluma ngaye? Uphi pho yena?" 
  "Impel a imina uqobo," athi ukudedela iziWathi uPat okomuntu odangele. "Eyi ngize ngayo indaba yakhe lao" 
UGcina ethuswe indlela akhuluma ngayo uPat, noklJsbintsha 
kwesimo sobuso bakhe. "Yini, kwenzenjani?" 	. 
  "Cha, ungethuki Gcina. Empeleni akekho uFriseo. Uye waphoqeleleka ukuthi aphuthume ngasekhaya. Uthole ucingo lumazisa ukuthi kumele aphuthume ngasekhaya ngoba ikhehla liphatheke kabana impela." 

45 
 
"Awu bandlal Lidliwa yini kodwa?" 
  "Iwewu! Izifo zoshukela. Khona belivele ligula, kuyikho ukuhamba nakho. Ngiyabona kwenziwa nawukukhula. Usekhulile 
impela yena. Uthe ngize ngirnxolisele kakhulu." 	. 
  "Cha, akonakele Pat. Empeleni phela bengizobe ngiphelekezele yena." 
  "Eyi, awazi ukuthi uphatheke kabi kanjani. Phela ubengeve ezimi~e1e ngalolu suku. Ngiyabona nje ukuthi eha wathatheka impela. Okusho ukuthi wasindwa ilesi sithunzi sakho, ngabe wavele wazibika kwasekuqaleni." 
  "Ihe! Impela abanye abantu abashintshi neze. Ngisho emveni kweminyaka eyisikhombisa yonke usenje Pat?" 
  "Uthi angishintshe ngedwa wena? Angithi nawe usenaleso sithunzi owawunaso esikoleni eminyakeni eyisikhombisa eyedlule?" 
  "Ayi, kulungile Pat angingakubambezeli. Ngibongile ukukubona. Engathi angelulama nokhehla bandla." 
  "Kubonge mina Gcina. Ungakhohlwa phela ukuthi inhliziyo kaFriseo isele nawe la." 
  Behlukane-ke oGcina noPal. UGcina afike abikele uThoko ukuthi sebefe olwembiza. Kueace ukuthi ibhadi Iinabo, nakhu phela bese beeije nemiphimbo bethi bazozieika ngoneamnce. Nokulamba kuvele kubhoke ngolunye ulaka kuGeina. Isisu silokhu siyaluze kusukela ekufikeni kukaThami. Nokuzamula kuzinike amandla. 
  "Eyi, konakele Thoko. Umuntu usezodla Ie ngxavungxavu yokudla kwala esibhedlea kanti bese sithembile sithi sizodla izinto ezikhala kahle." 
46 
7. UTHAMSANQA ONGUTHULASIZWE 
Kwamthokozisa uSibusiso ukuthola ukuthi wayekwazile ukutakula uThamsanqa otakwini ayekade emtakule kulo naye ngelinye ilanga. Wayincoma nendlela uThami ayeluphethe ngayo udaba Iwabo noGcina. Ngaphezu kwalokho waba nesifiso sokwazi ukuthi usezoziphindisela kanjani uThami. "Ngizwa kahle Thami ukuthi nibuphethe kanjani ubudlelwano benu. Engifuna ukulizwa kahle ileli lezethembiso nezifungo. Ngabe uzimisele ngokuziphindisela okuluhlobo luni mfowethu?" 
"Sase siyikhulume saqeda indaba yokuziphindisela noGcina. 
YlZe-ke kunjalo ngizimisele nokukushintsha konke lokhu asenoIwazi lokuthi ngizokwenza." 
  "Iza nayo mfowethu. Nginxanele ukwazi ukuthi kuzokwenzekani." 
  "Angifuni ukuyikhulumela eziko Sibu, hleze ibaleke. Khonake izinto kazenqeni ukuthi zivele ziziqondanele kahle. Awubheke la," asho emnikeza ipheshana. Athi uma elifunda uSibusiso athole ukuthi inewadi yokushintsha isibongo. "Uzokhumbula Sibu ukuthi isibongo engibizwa ngaso esakubo kamama." 
  "Ohho! Sengiyakhumbula manje. Yima-ke, igama lona wenzenjani ngalo? Angithi wawuthe kwi-I.D. yakho kwakungene leli gama lakho elihlekisayo? Ubani kambe? 0, uMoniwa." 
  "Ngingathi nje ngiwafake onke kulokhu, naleli engaliqanjwa ngngogo, nokuyilona engizolisebenzisa kakhulu njengoba ngizimisele ngokukhohlwa ikho konke osekwedlule." 
  "Ngizwa kahle. Pho izinto ziqondane luhlobo luni? Kungenzeka yini ukuthi ukushintsha kwakho isibongo kuncikene namasu akho okuziphindiselela?" 
"Kanti-ke Sibu kunokwenzeka ukuthi kungagcini ngokunci- 
kana kuphela, kodwa kube ngumgogodla wesu lami." 	.~ 
"Awuze na yo mfana omdala ngizwe kahle." 
  "Engingakutshela khona okwamanje ukuthi sengiqome ukukhetha iNkosi. Inhloso yami enkulu ukuba ngijoyine ekhwayeni yesonto. Uyazi-ke nawe ukuthi umeulo ngiwukhonze kanjani." 
47 

 
 
  Ahlahle amehlo emangeJe uSibusiso: "Ngiyaphupha ngilele yini? Wena uye esontweni?" 
  "Angeke ukholwe Sibu. Iqiniso lisekuthini uma ufuna injabulo nokuthula empilweni yakho, akukho ongeke wakwenza. Inqobo nje uma kuzokuphumelelisa. Nangale kwalokho, ngifuna ukukhombisa uGeina ukuthi ukwablulela isidalwa sikaMvelinqangi kubi ngoba kawazi ukuthi ikusasa lisiphatheleni. Ngokunjalo nokuzigqaja kubi ngoba osuke uyikho kusuke kuyisipho esivela kongaphezu konke." 
"Ayi uyakhuluma Thami. Iliphi lona lelo sonto osuzosonta 
kulo emaningi kangaka amasonto elokishini?" 
"Isonto lona lisoThongathi." 
"Kude kangaka Thami? Wazi bani nje khona?" 
  "Okwamanje angazi muntu, ngaphandle nje kokuthi ikhwaya engifisa ukulesekela ngelakhona." 
  "Kulungile Thami mfana omdala, angeke ngisakubuza imibuzo eminingi. Uze ungangishiyi rnzukwane uqala ukuyosonta lapho. Mina-ke sengiyoWala ngimi ngankomo ngilindele ukuhamba. NeBhayibheli ngike ngilibone khona la endlini. Nginethemba nje lokuthi amakhasi asaphelele kulona." 
  Bayimungumungunye Ie ndaba bese bevalelisana. UThami waziWela ngobunono zonke izinto zakhe zama ngomumo. Ukusuka lapho wabamba waya enhlanganweni esiza osomabhizinisi abasathuthuka weboleka imadlana encane yokusungula isitodlwana sasendlini. Wayithola imali waliqala ibhizinisi lokudayisa ukudla ayelivule egcekeni kubo. Wasebenza ngokuzikhandla wasiqeda ngokushesha leso sikweletu, kwazise wayevele enayo imadlana encane ayebolekele phezu kwayo. Phela umklomelo wokubhala owawuzomyisa phesheya wayecele ukuba usale sewenziwa imali. Empeleni okwenza ukuthi umsebenzi wakhe ube lula kwaba ukusizwa uSibusiso ngokuthi ameboleke iveni yakhe njalo lapho eyothenga izimpaWa 
  UThami wazama ukuxhumana ngocingo nokunguyena owayephethe ikhwaya yesonto lelo owayethe unguZime. Wayeke walibona kaneane linandisa komunye umcimbi, lamhlaba urnxhwele. Kwamphatha kabi ukuzwa ukuthi kunezinto elalizintula. Kulokho okuneane ayenakho wazimisela ngokuthi abe usizoo Lwaze Iwafike-ke nosuku ayehlele ukuya ngalo oThongathi. 
48 


Wathatha uSibusiso njengesethembiso. Kwathi lapho bethi qhamu ngasemahhovisi omoba eNyuziphepha babelibona isonto elihle elimhlophe elakhiwe kude buduze namahhovisi. UThami atshele uSibusiso ukuthi akajikise imoto angene emgwaqaneni owawungaphambili uphambuka endleleni eya esontweni. Kumxake uSibusiso lokho ngoba uThami wayeselikhombile isonto ababeya kulona. "Pho wathi angijike la Thami? Ngoba ngithi uyaphambuka nje 10 mgwaqo endleleni eya esontweni?" 
  "Ubuza ngakhona Sibu. Kufanele siyodlula kulowa muzi omkhulu omhlophe ongaphambidlana kwamahhovisi. Kanti-ke nesikhathi senkonzo sisasilele ngehora lonke." 
"KaWe-ke Thami, wazi bani futhi khona?" 
  "Ungabe usanda ngemibuzo, misa imoto phansi kwesihlabla lesiya." 
  Ayimise uSibusiso. Bagqoke amabhantshi abo kwazise bagqoke amasudi onkabi. Ungekhohlwe nje kuyizikhulu ezithile eziqavile. Bafike bangqongqoze emnyango ongaphambili. Kuthi lapho kuvuleka umnyango kuvele isingqazu sentokazi eseneane enobuso obuehaehambile nobungabuzwa ukuthi umninibo unomusa. Athi dlengelele uThami ngoba kusengathi uyabazi lobu buso. Ibabingelele ibahlalise esihlalweni esiwusofa. Ibabuze ngezwi elinobungane: "Hawu, savakashelwa abameli ekuseni kangaka, ngabe kukhona yini esikonile emthethweni?" 
  Aphendule ngezwi elinongabazane uThami: "Angazi noma sidukile yini dadewethu. Empeleni besibabele ernzini wakwaDimba kubo kaZime." 
  "Ngisho kuthiwa izinto ziyefana, izwi lakho lizwakala njengelikaThulasizwe Phungaza oke wangishayela ucingo kula masonto edlule." Lisho limamatheke kuvele izifaea ipatshazi leli. 
  Aqale nokukhuluma ngokukhululeka uThami: "Sengingasho nami ukuthi uyena uZime 10 engikhuluma naye." 
  "Sewazi mina-ke impela. Uyazi ngangingakhohliwe' ngikhuluma nobhuti osekhulile nje impela." 
  "Kanti lutho-ke. Cha ngijabulile ukukubona. Lona-ke engihamba naye uSibusiso Mseleku okuwukuphela komngane enginaye empilweni yami. Khona-ke usejike wafana nomfowethu kunokuba umngani." 
49 




 
 
  "Ngiyajabula-ke ukunazi. Nawe rnfowethu Sibusiso asisakunikanga ithuba lokuthi uphefurnule, sesivele saqephuza sodwa nje." 
  "Cha, kujabula rnina dadewethu. Kanti-ke ngithule nje ngibuka ukuthi kanti kuyiqiniso ngernpela yini ukuthi urnuntu uke afane negama lakhe. Bengithi ngizobuza ukuthi zingaki izicoco uzithatha kokaZirne." 
  "We! Wadlala ngarni kodwa bhuti Sibusiso? Phela thina singaphuma sibe ngabokuqala uma kubalwa kusukwa ngasekugcineni." Baxoxaxoxe izintwana ezingasho lutho qede uZime acele ukubenzela itiye, ikhona ezokwazi ukulungilungisa izinto zesonto ngenkathi besaphunga itiye. 
  Basuke lapho baye esontweni bobathathu. Okwaphawuleka ngenkathi bekulo muzi ukuthi yize wawumkbulu futhi umuhle ababonanga muntu omunye ngaphandle kwesalukazi nekbehla ebeza kobabingelela. Kwathi lapho ebuza ngabo uThami endleleni eya esontweni wathi uZirne bangomkbulu nogogo wakhe, nokungukuphela kwabanlu ayehlala nabo. Akathandanga ukuthetha bulanda ngabazali bakhe ngaphandle kokuthi basaphila bobabili. 
  Emveni kwenkonzo oThami noSibusiso bancoma indlela eyacula kahle ngayo ikbwaya yesonto eyayishayelwa uyena qobo uZime. "Cha ngihlabeke umxhwele ngendlela ikbwaya yakho eshaya ngayo into ecokeme." 
  "Isho uliphinde Thami. NoZime usuke wenza into yamehlo nje. Uyazi phela thina asibejwayele ababhidi besifazane emakbwayeni amasonto," kwenanela uSibu. 
  "Kanti lutho, ukuzama nje bafowethu. Ngasekubhidiseni ngikbolelwa ekuthini akukhethile, urna nje ikbono Iikhona." 
  "Kanti-ke asilikhulurne nje iqiniso sisi Zime lokuthi abesimarne bebencishwa amathuba. Lokho-ke bekwenza nabo babe nokuzenyeza." Ukbuluma nje uThami amehlo akhe alokbu enamathele njalo kuZime. 
"Ngizocela ukhululeke bandla ungibize ngoZime." 
  "Cha, inhle-ke Ie nto ngoba okusho ukuthi noSibu uzoba uSibu, nami ngibe uThulasizwe." 
"Kambe bengingathi ngizwe uSibu ekubiza ngoThami?" "Igama lami nalelo, kodwa-ke elinomlando walo oseceleni. 
50 
Elisemabhukwini uThulasizwe. Ngiye ngithande nje-ke ukwaziwa ngelikaThulasizwe emphakathinV' 
"Hhayi-ke, ngizwa kahle." 
  "Silithandile isonto lenu Zime. Yize-ke singeke saphumelela ukuza njalo ngenxa yobude bebanga nokuxinwa imisebenzi esidinga sihlale siseduze, ikakbulukazi uSibu." 
  "Sibonga khona nathi ukuvakashelwa abanlu abavela kude kangaka. Kubuye kube amabhungu asemasha njengani." 
  "Ngizothi nje Zime ngizokuthinta ngocingo ngoLwesithathu ngikwazise ukuthi ngizoyiletha nini leyo mpahla." 
"Kanti into osuzoyiletha kbona maduze yini?" 
  "Ngicabanga ukuthi njengethiselakazi wazi kangcono ukuthi kuyini ukwazi." 
  "Hhayi, usudlala ngami-ke manje Thulasizwe. Ngazini nje mina?" 
  Athi ukumoyizela uThami maqede acikoze: "KHULUMA KANCANE, WENZE KAKHUDLWANA! Ngikbolwa ukuthi usuyayikbumbula leyo nkondlo eyayithi: 'Kuyini ukwazi?'" 
  Baphulelane izihloko ngezintwana ezingatheni bese beyavalelisana qede behlukane. Abazange bawuvale umlomo oThamsanqa noSibusiso ngobuhle bukaZime. Empeleni nje uZime wayemuhle lokbu okungelula ukukuchaza. Wayeyilolu hlobo lomuntu wesimarne oweba iso lomuntu wesilisa ngisho ehamba nomkakhe. Eqinisweni nje liIonke ngisho kuthiwa uhamba nomuntu onesikbwele wawungeke wawavimba amehlo ekuphendukeni naye. 
51 

  
 
I' 
8. INGWE IDLA NGAMABALA 
UPita wahlala nesilonda enhliziyweni yakhe okwathi noma ethi mahlayana sizophola kodwa kunalokho sabhibha saya phambili. Okwakumphatha kabi kakhulu ukuthi kwakunezikhathi lapho ayeba nesiqiniseko sokuthi uGcina uyamthanda. Kodwa okwakufike kumume ukuthi okwakwenza agwije njalo lapho ethi uyamthathelela ikuphi. 
  UPita walala waphenduka wavuka waeupha izintambo zobuIwembu. Wathatha ucingo washayela uGeina esibhedlela. UGcina wayengasacabangi nhlobo ukuthi uPita wayengake abuye amshayele emva kokumehitha kwakhe. Akakwazanga ukukufihla ukujabula kwakhe ngenkathi ezwa izwi likaPita, yize engakwazanga ukuthi kuvelaphi lokho kujabula: "Hawu! Kodwa umuntu ugezephi nje namhlanje ekhunjulwe uwena Pita?" Wabuza emagange uGcina. 
  "Kuzo zonke izinto umuntu angazilibala empilweni kuyinto engaphamba ukuthi akhohlwe indawo lapho elondoloze okuthile okuyigugu khona," kuthatha uPita ezama ukukhipha amangwevu zisnka amadaka. 
  "Usho ukuthi ngingalondolozani-ke mina ngingumuntu phaqa nje?" 
"Uyazi kodwa ukuthi igama lomuntu noma yimuphi liyakhu- 
luma." 
"Qhuba ngizwe." 
"Igama lakho nje lilodwa likuehaza konke." 
  "Yini ungavele uyixoxe yonke Ie ndaba yakho ngoba vele iqalwe nguwe?" 
  "Mina ubaba wayengiqambe wathi nginguBhekithemba, owakho yena wathi unguGcinekile. Konke lokho kuyazisho, akudinge kuehazwa. " 
  "Engathi ngizoyidinga-ke incazelo mina Thembi!" Washo ehleka uGcina. 
  "Waze wangibiza kahle bo Gcina. Washo kwezwakala njengomeulo ezindlebeni zami." 
  "Kahle bo! Ukhona kodwa umuntu ongajabuliswa ukubizwa ngegama lentombazane?" 
52 
  "Ngiyabona ukuthi kwenza ngoba kushiwo izwi engililangazeleleyo, kwaphuma nasezindebeni engizinxaneleyo. Kanti-ke ngaphezu kwakho konke lokhu, kuphume enhliziyweni egeine ithemba elingelami." 
Kuzwakale ngezwi nje ukuthi kukhona ukunqobeka kuGcina. 
"Mawungakhohlwanga nje ukuthi ngisemsebenzini. Phela umuntu angakhohlwa nawukuthi uyasebenza uma ephike nalezi zinganekwane zakho. Sesize sankanta ngezinto eziningi ezibhedayo, usungaze ukhohlwe nayilokho obukufonele." 
"Khululeka Gcina, bengifonele ukubuza impilo. Kambe uzoze 
ulithole nini ikhefu?" 
"Ngizolithola ngoLwesihlanu nlambama." 
"Kunempahla yakho okumele ngikunike yona." 
"Impahlani leyo?" Wabuza ngokwexwaya uGcina. "Uyoyibona ngoLwesihianu. Ngicela ukungayikhulumeli ezi- 
ko." 
"Kulungile ungafika Thembi," aphinde sona leso sohleko. "Ngiyabonga, sala kahle Gcina." 
  UGcina wasala nemibuzo eyayingenazimpendulo mayelana nesipho ayekhulume ngaso uPita. UGcina wayesezizwa kahle ukuthi uyamthanda uPita. Futhi-ke wayebona sengathi naye uPita uyakubona lokho ngoba njalo lapho bekhuluma wayenqobeka obala nje. Into eyayimxaka ngoPita indlela ayenokuzethemba ngayo nayezimisela ngayo ngento uma eyikhuluma, kuyila futhi ayenobuciko obuthile bokukhuluma obabumbamba njengobulwembu, kuthi noma ethi uyazihlangula buvele bubambelele nje. 
  Kwathi ngenkathi uThoko evela kumhlabakhefu wafika nensumansumane yokuthi usezogana. Kumxake nje uGeina uma uThoko ethi umuntu owayezomeela wayengamazi yena Gcina. Kunokuthi ahalalisele uThoko owayengabuzwa ukuthi yayimjabulisa indaba ayeyixoxa, uGcina wavele wayiphendula ihlaya Ie 
ndaba. 	;. 
  "Uzoba unamba bani-ke lowo mngani wami?" Abuze' ngokubhuqa uGcina. 
  "Ngieela ukukutshela Gcina ukuthi abantu bayashintsha la phandle. Akusiwona amadoda kuphela alala aphenduke," ephendula ngokukhulu ukuzimisela uThoko. 
53 
 
  "Kanti iyiqiniso ngempela yini Ie ndaba? Uqonde ukuthini ngalokho okushoyo? Engathi sengiqala ukudideka mina." 
  "Eyi Gcina, ngiqonde ukuthi sengizohamba ngiqonde njengothi lomkhonto manje. Angiseyena neze 10Thoko obukade umazi emasontweni amane edlule." 
  "Ebe engubani yena 10 muntu? Evelaphi esezothenga ingulube isesakeni nje? Awusho kahle ngizwe." 
"Yize usungiphoxa nje ungibiza ngengulube akusasho lutho. 
Yena-ke unguSipho Xulu. Sasifunda naye eChestervilie. Hheyi, wayengeve engikhathaza esikoleni engeshela, ngingamfuni." 
"Pho sewubuye wabonani?" 
  "Ngizothi kwakukhona nokududana nje nenye igenge. Ukuthi wayengumuntu onamahloni, futhi engahlakaniphile nasesikoleni. Lokho-ke kwakwenza igenge ingihleke ithi ngilula, ufuna ukukhipha ibhadi lobushimane ngami." 
  "Mana-ke siqwayi. Yini phD Ie okuthe lapho bengasekho abangani bakho wawusuyayibona?" 
  "Eyi, awazi Gcina. Phela ngaphuma engilindile la esibhedlela rnzukwane ngiya elivini. Bheka ngoba ngangingasamboni. Wathi sekuphele unyaka wonke ezama ukulandela umkhondo wami ebuza nasegengeni esasijwayelene nayo ukuthi ngalibhekisa kuphi nezwe. Ekugcineni wawuthola umkhondo." 
  "Wenza msebenzi muni yena 10 muntu othi wayengahlakaniphile esikoleni?" 
"Uyiphoyisa yena." 
  "Cha, akufani, wazama. Awusho-ke, nase nisheshisana ngezamalobolo nje isidumo esingaka sekwenzenjani?" 
  "Ngizamile Gcina ukuthi ngimbonise kwasho ukuthi uthi akasazimisele nhlobo ngendaba kamajola, uhlose ukungishada zingakapheli izinyanga ezine. Uthole umuzi, manje ufuna uyaqamba uyangena emzini wakhe useshadile." 
"Kanti-ke Gcina kukhona iqiniso abantu abangalikhulumi. 
Uyazi, ngisho ungamuhle lokhu, ube isifundiswa esikhulu, akusho ukuthi uma umfana ethi uyakuthanda uzokushada usuke eqinisile. Omunye uye asho nje ngoba efuna ukukusebenzisa. Enye into ukuthi sibaningi kunabafana ngokuphindwe kane. Uyabona nje, kuqala indoda yayiba nesithembu sabafazi aba- 
54 
ngaphezu kwabayisihlanu, kuye nangesibaya sayo. Angikaze ngizwe kodwa kuthiwa kwakunamadoda ayengaganiwe ngoba kuthiwa kushoda isimame." 
"Kwakuyikuqala kodwa TImko abantu bengakaphucuzeki." "Iyona-ke impucuko Ie eyenza ukuthi sibhangqe abafana Gcina. Umfana naye uba nezintombi eziningi ozothola ukuthi zifundile zonke. Okulandela lapho-ke abathandazi nezinyanga sekubangwa 10 mfana. Usezophenduka iqatha lenyama elalilikhulu kuqala ngoba kwakusikelwana kulo lanele wonke umuntu. Nesisho siyasho ukuthi indoda ayipheli," akasakhulumi uThoko lapho uyaqephuza. 
"Kahle bo Thoko! Wawususikhulumela kangaka isithembu? 
Uthi awuve uya koganela kusona nje?" 
  "Cha, Gcina ngizama ukuchaza. imbangela yokubhangqa abafana. Uyabona-ke Gcina, uma ungawazi umuthi akukho okwedlula ukuthi ube nama-reserve. 
  A1ithathe uGcina leli lama-"reserve"; "Woshi! Waze wabahloniphisa bo okhwaphenil" 
  Bayixoxe Ie ndaba babuye bayiyeke baxoxa ezinye eziningi ezingasho lutho olutheni ngaphandle kokushonisa ilanga. UGcina axoxele uThoko ngocingo lukaPita nesipho sakhe ayezosiletha. Bayihlinze-ke leyo kuze kube uThoko ubuyela kwekaThami. 
  "Awukahle Gcina, uThami selokhu wamgcina mhla nihlukana?" 
  "Ngangingabuye ngimbonephi nje Thoko ngoba nawe uyasho ukuthi sehlukana naye?" Ephendula ngezwi linokunengwa uGcina. 
  "Uyazi kodwa Gcina mina ngikholwa ukuthi kunephutha elenzeka. Kungenzeka ukuthi nehlulwa ukubekezelelana nokubonisana, hhayi ngoba kwakufanele nihlukane." 
  "Angeke ngikuphikise Thoko, kodwa-ke alukhalelwa ubisi oseluchithekile. " 
  "Kodwa ngeke mngani wami, niyakwazi ukwenza. Einveni kweminyaka eyisishiyagalombili yonke nithandana? Impela uma kungesona isichitho, okusho ukuthi niyokuba izahluleki nize nife. Yini nje Gcina engavimba ukuthi ushade bese uyehlukanisa emva kweminyaka eyishumi ushadile?" 
55 

 
 
 
  Inkulumo kaThoko yahlaba njengameva engungumbane enhIiziyweni kaGcina. Washo ngomoya ophansi ngenkathi ethi: 
"Thoko, ngicela siyiyeke Ie ndaba ngoba usazi kahle isizatpu esasehlukanisa noThami. Nokho ngingcono mina kunawe owehIukane namasoka akho ngoba ugabiselwe ngomshado." 
  Avele azibonele uThoko ukuthi amthinte kangakanani uGcina amazwi akhe. Azame ukuthi axoxe ezinye ezizomkhulula inhliziyo umngani wakhe. 
  Lwashaya oLwesihlanu olungaliyo, wafika uPita njengesethembiso. Afike uPita azincomele ubuhle kuGcina: "Awu cha, okusho ukuthi umuntu kade anyamalala. Uyazi bengingasakuboni uza laphaya. Ngethuke ngoba sewuvula isicabha nje." 
  "Awu kahle bol Usho ukuthi sengimubi noma sengigqunqe ngalolo hlobo?" Asho ezedusa ngabomu uGcina ebe emuzwe kahle uPita ukuthi uqondephi. 
  "Empeleni nje ngizothi usumuhlele enkanini. Ungafunga ukuthi ukhona obekuphikisile ukuthi umuhle." 
"Wowul Engathi sekukhona ukudlala ngami-ke manje." "Lutho-ke. Ngabe sekuphele bona abantu engingadlala ngabo." Akhiphe iphaselana elincane ephaketheni lebhantshi. "Awu-. qagele ukuthi ngikuphathele ini?" 
"Hhayi, kahle Pita ukudlala ngami. Ngingaqagelani nje?" 
Asho ngoba engazi ngempela uGcina ukuthi angase athi yini. Amnike lona leli phaselana uPita athi akalivule. "Yini Ie?" Asho ngokwexwaya uGcina. 
"Vula ubone." 
Avule uGcina athole ukuthi kuphuma indandatho enhle. 
Ababaze ethukile: "Hawu, yaze yayinhie bol Kodwa-ke ... " "Khululeka nje Gcina. Ungangicabangeli phambili. Awuyilinganise nje ke ngibone." Asho uPita emngena emlonyeni ngoba engafuni athole ithuba lokukhuluma okuningi. 
Ayithathe ngokungabaza uGcina kodwa ayifake emweni. 
Abone nje uGcina ukuthi uPita umyengela ophathe. "Hhayi, kodwa Pita ... eh-eh engathi usu ... " 
  Amenqake futhi uPita: "Uma kungasenjalo-ke? Uma kungasekhona lokhu okucabangayo?" Konke lokhu uPita wakwenza ngobuciko obuthile obenza uGcina azithole eseyiphenduphendula 
56 
eyibuka isemnweni wakhe. Azame uPita ukuthi alolonge kahle izwi lakhe, akhulumise okomuntu osenhluphekweni: "Empeleni nje Gcinekile ngizothi mina sengimi ngomumo. Ngizolindela usuku uma senihlelile nabasekhaya." 
  Kwathi lapho ethi uyakhuluma uGcina izwi lenqaba ukuphuma kodwa elokukhala lona laphuma. Athole ithuba elikahle uPita lokugcizelela phezu kwesu lakhe. Akhiphe iduku elisha elimhlophe ephaketheni amesule izinyembezi. "Ungakhali Gcina. Ngiyazi usakhathazekile manje. Ngakutshela kodwa ngathi angiqondile ukudlala ngawe." 
  Aphendule ngezwi elixube nokukhala uGcina: "Uyangihlakaniphela kodwa Pita, angivumanga mina." 
  Abe nokuzethemba uPita empendulweni yakhe. "Kuyiqiniso ukuthi awuvumanga Gcina, engikwaziyo ukuthi awuphiki futhi." 
  Kuthi lapho ethi uzama ukuzihlangula uGcina uPita avele amange qede angakwazi okumele akwenze uGcina. Azithole esemvumela kuleso senzo sakhe. Aqhubeke uPita: "Ngizocela ungabe usasho lutho manje ngoba uzosuke ungiphazamise kanti angikaqedi. Ake siyodla idina ubuyise amandla, ikhona ngizokunika nesipho sakho sangempela." 
  UGcina avele aphenduke imvu esikhaleni, kuphele konke ukuhlakanipha ayethi unakho. Okwamnqoba kakhulu uGcina ukuthi wayevele enalo uthando lukaPita. Amthathe-ke uPita amyise kwenye yezindawo eziphambili lapho kudla khona abantu abadla izambane Iikapondo. Kwaphela isikhathi eside uGcina ethule edla amathambo engqondo. Wayephezu komcabango wokuthi kazi yikuphi okulandelayo. Wayelokhu ezama uPita ukumduduza: 
"Awuhleke phela Gcina. Kusewukuthuka noma sekukhona nokwesaba?" 
  "Cha, akukho lutho Pita. Ukuthi nje, uyazi Ie nto oyenzile ifana nokungibamba inkunzi phela." 
  "Eqinisweni 1iI0nke nje Gcinekile uwena ongibambt)nkunzi isikhathi eside. Nokho-ke ngikholwa ukuthi angeke sisalokhu sibekana amabala manje. Awusho, uyakwazi ukushayela?" Usaqhubeka nokumhambela phambili belu. 
"Uthi awuhlolisi nje ngami? Ngikwazelaphi nje ukushayela?" "Okusho ukuthi kuzomele ufunde ngokushesha. Eh, empeleni 
57 

 
,. 
obekuyisona sipho sakho ebengiqonde ukukutshengisa ngaso ukuthi uma ngithi ngiyakuthanda angiqonde khona ukusinisa amahleza, nasi." Akhiphe imvalaphi emhlophe athi akayivule 
abone ukuthi kukhonani phakathi. 	' 
  Ayithathe uGcina ayivule. Kuphume isheke lezinkulungwane ezingamashumi amahlanu amarandi. Kume ikhanda kuGcina angazi ukuthi uqondeni uPita. "Hhayi bo, Pita! Ngoba ngithi isheke nje leli, uthi angilenzeni? Isheke lemali engaka nokwenza?" 
  "Akukukhathazi yini ukuhamba ngezinyawo nokugibela amatekisi nezitimela?" Abuze uPita egwema ukuphendula umbuzo ngqo. 
  "Yebo khona, kodwa ngithanda ukudideka Pita. Angiqondi kahle ukuthi uqonde ukuthini. Isheke le- RSO 000,00 yonke uthi angilenzeni? Hhayi bo, khuluma Pita, ungazobukisa ngami phambi kwabantu," nezwi selithanda ukuqina kuGcina. 
"Ngifuna uyokhetha imoto oyithandayo ebiza leyo mali." 
Asho uPita ambuke ezinWamvini zameWo uGcina. 
  "Ngiyalingwa yini Nkosi yami! Vbukisa ngami ngoba nakhu ngizalwa izichaka? Vfuna bathini abantu Pita? Vfuna bathi ungithenge ngemali ukuze ngikuthande? Vyangicabangela kodwa Pita?" Ayibuze yonke Ie mibuzo uGcina ilakanyana qede ayilandelise ngemvula yezinyembezi eziphelezelwa isililo. Angabe esaba nandaba nabantu abakhona endlini leyo. Azame uPita ukumncenga emthulisa. Kuthi lapho uGcina ebona ukuthi abantu sebebuka bona bonke endlini athule. Azame nokuthi axolise kuPita ngokuziphatha kwakhe. Amnxuse ukuba amphindisele esibhedlela ukuze akwazi ukuphumuza umqondo. 
  "Ngizokwenza njengalokhu unxusa Nkosazane. Sula izinyembezi phela," esho uPita emelekelela ngokumesula izinyembezi. Amthathe amphindisele esibhedlela. 
58 
9. UMNIKELO KATHAMSANQA 
Akuphelanga nsuku zatshwala uThami wathatha imali ayeyithole ngokunxusa abashicileli ukuthi bamshintshele umklomelo wohambo Iwaphesheya ube imali qede wanikela oThongathi kungoLwesiWanu emini. Wafika eNyuziphepha wathatha uZime waya naye edolobheni oThongathi lapho ayezothenga khona umnikelo webandla. 
  A1uthenge-ke uThami u-ogani Iwezinkulungwane ezine zamarandi. VZime wayejabule kuthi akandize, yize amazwi awakhuluma akhombisa ukwethuka ngenkathi ethi: "Eyi, yaze yayinhle into oyenzile Thula. Vkuba uyazi, akushiwo nokuthi zizojabula izimemba zekhwaya esontweni, nebandla lonke nje. Angisayikhulumi eyomfundisi, kuzothi akazule. Kodwa engathi uthathe ngamawala. V-R4000,OO wonke pho?" 
Imoyizele kancane ewuThami izenze umuntu onganake lutho. 
"Kanti-ke ungakhathazeki. Vbungako benani lento umuntu asuke enikele ngayo abusho lutho, okumqoka ubungako bothando nokuzinikela kuleyo nWiziyo okuphuma kuyo isipho leso." 
  "Vsuke uxake nje wena Thula ngoba uma umuntu ethi uyakuzwela uvele uzikhulumele nje kungabi ndaba zalutho," akhulumise okomuntu onqobekile uZime. 
"Hhawu, kukhona engicishe ngakhohlwa ukukubuza. Ninaye 
nje umuntu ozonidlalela u-ogani?" 
"Vsho entshweni ngalapho. Lufike ekhaya la kimina." "Vyakwazi ukulushaya?" Abuze emangele uThami. "Ngafunda ukulushaya ngisafunda ekolishi. Kwase kuba ikho- 
na ukuthi nesandla sakhomba ukuba lula." 
   "Yini kusolise nje Zime engathi iNkosi yayisiyenzelela yakupha konke nje wena?" 
  "Kanti lutho-ke Thula. Angive ngibongile bandla. Kodwa-ke kuzomele ufike esontweni ikhona ibandla lizokubungaza, nawe uzethulele siqu sakho isipho lesi." 
  "Vqinisile kulelo Zime. Phela sekungaze kube neziclculumo nemibuzo egwijile. Vyabazi phela abantu, abayesweli into abangayisho." 
   Enanele uZime kulelo: "Ehhe! Kungcono uma uzibona izinto ezifana nalezo." 
59 

 
 
   "Cha, uqinisile. Kodwa-ke ngicabanga ukuthi kungangcono ngeSonto elizayo ikhona nizokwazi ukuhlanganisa nokuhlela izintwana ezithize." 
   Baluthathe-ke u-ogani 1010 baluthwale ngeveni baye bayolushiya esontweni kumfundisi. Bamfice ekhona umfundisi. Kuthi ngenkathi uZime ethula uThami kumfundisi kube nokushaqeka, ukumangala, ngokunjalo nokujabula. Konke kubangisane enhliziyweni yakhe. Kuphume amazwi okujabula ahlangene nokumangala. "Awu! Pho iyamangalisa yini imisebenzi yoMdali!" 
   "Impela baba, kuzomele siyibonge singaqedi iNkosi. Kuyiqiniso ukuthi uma ukhuleka ngokuzinikela iNkosi iyayizwa futhi iyiphendule ngokushesha imithandazo yakho," kwenanela uZime. 
   "Awu, makhulu lawo mazwi mntanami. Bheka nje ngoba kwakwakhiwa kwale ndlu yesonto kwakungathi iphupho. Sisathi sibonga lokho, nakhu manje sesithola isipho sokhehlegume. Anginazinhloni zokusho ndodana ukuthi umsebenzi owenzile ungaphezu kobudala bakho. Kuyiqiniso ukuthi ubudoda abukhulelwa. Uyazi ndodana, uZime ukwethula nje ngishaqekile." 
Enanele noZime: "Impela ngishaqekile nami baba." 
   "Ewu! UNkulunkulu akubusise ndodana, akwandisele nalapho uthathe khona. Sibonga asiqedi!" Yizibusiso ezavela kumfundisi lezo. 
   UThamsanqa aqhubeke nokuzithoba akukhombise ngenkathi efika: "Ngiyabonga baba. Ngizocela ukuxolisa ngokuthi ngingaqondani nawe ngqo njengenhloko yebandla kodwa ngiqondane nodadewethu uZime. Ukuthi nje kusuke kwangesinda, ngabe sengibona kungcono ukuthi ngithole umuntu ozongethula kuwena baba." 
   "Kulungile ndodana. Awenzanga lona iphutha, awuphosisanga neze. Ewu, mkhulu uSomandla bantabami! Ngempela kufanele lidunyiswe njalo igama lakhe elingcwele." 
   Bavumelane ngokuthi uTbami afike ngeSonto elalizolandela ikhona ibandla lalizombungaza futhi lizibongele. Emveni komkhuleko owenziwa umfundisi uThami noZime bathola ithuba lokuvalelisana. UZime watshela uTbami ukuthi usezizwa ekhululekile ngoba usekhombisile ukuthi uze ngobuhle ngempela. Asho ngezwi elinokwaneliseka: "Hhayi-ke Tbula, sengiyakhu- 
60 
luleka nami manje. Uyazi phela bengike ngizibuze ukuthi ngempela njengoba usuka kude kangaka, ngabe othi uze ngakho kuyikho ngempela yini?" .... 
  "Waze wangijabhisa-ke Zime. Usho ukuth! sonke les! s!khath! ubunokungangethembi? Angethembekile yini Zime?" Abuze ejabhile ngempela uTbami. 
  "Ngiyaxolisa Tbula uma uphatheke kabi. Bengingaqonde kh<; na ukuthi awethembekile njengoba wena usubeka," esho ngokuz!sola uZime. 
"Cha, Zime akukho nkinga. Ukuthi nje nami mhlawumbe ngi- 
nayo inswebu yokungethembeki uma ungibheka." 
"Kanti lutho-ke Tbula. Bengithi ngiyaphawula nje ... eh!" Asho 
enciphisa izwi. 
"Cha, ngiyabona nje ... eh!" Asho anciphise izwi naye uTbami. "Usudlala ngami-ke manje Tbula." 
  "Phinde ngane yakwethu! Phinde mntwana wasekhaya! Kungasho ukuthi angithengelwanga amathoyizi lokho." 
"Hhayi, ukhona weTbulasizwe!" 
  "Azisho yini kanjalo izinsizwa zala ngakini? Zithi: 'Ngane yakwethu! Mntwana wasekhaya!'" 
   "Khululeka ngizokubizela ibe yinye uzizwele ukuthi ithini. Eh, Tbami ngizocela ukuthi usheshe ufike ngeSonto. Yize umcimbi wokukubungaza uyokwenziwa emva kwenkonzo, kuyoba kuhle ukuthi ube kanye nathi enkonzweni ikhona sizosonta kahle amaphaphu engekho phezulu ngokuthi hleze ungafiki." 
  "Uqinisile, ikhona ngiyofike ngibone kahle amavolontiya, hleze umuntu ethuke ethola nobambo, kwazi bani?" 
"Uthole olwesingaki ubambo?" kuphuthuma uZime. 
  "Iluphi olunye enginalo kambe?" ephendula umbuzo ngombuzouTbami. 
"Cha, asiyiyeke engathi izongehlula. Ikhona nje ukuthi no- 
	seyitholile uye athi usayifuna." 	., 
  "Kulungile, zitike ngami Zime, nami ngiyokuthola ngelinye ilanga." 
  "Awu, Tbula! Sewungaze ungisongele nje impela kanti mina bengimane ngizikhulumela nje ... eh!" 
	"N' 	hi Ch 	. b 	" 
	je ... e. 	a, ngiya ona. 
6 
 
f 
   "Uyabona-ke, usudlala ngami futhi. Angithandi njalo," esho ngezwi elinokuzincengela uZime. 
"Awu bandla! Xola we muntu weNkosi," esho efa yinsini 
uThami. 	. 
  Behlukana-ke sebeqala ukwejwayelana impela oThami noZime ngale ndlela yokuthi behlukana besakujabulela ukuba ndawonye. 
  zahamba izinsuku, Iwafika usuku IwangeSonto. Bafika noThamsanqa benoSibusiso esontweni njengesethembiso. Emva kwenkonzo kwenziwa umcimbi lowo wokubonga. Umphathi wohlelo kwakunguye qobo uZime. Wayiqala ngesizotha esikhulu inkulumo yakhe ebandleni: "Siyabonga bakwethu. Njengalokhu sazi sonke futhi besesizwile ukuthi emva kwenkonzo sizokuba nalo mcinjana wokubungaza nokubonga izimangaliso nobukhulu bukaNkulunkulu, yena othi evama umusa abe esibusisa esithanda zikhathi zonke. Akulona-ke elami ithuba lokukhuluma. Ngeshwa elikhulu owami umsebenzi ukubamba lesi sihlalo engihleli kusona. Ngizocela ukunikezela kuBaba ohloniphekile uMfundisi asethulele amazwi okubonga." 
Lishaye izandla ibandla maqede kukhulume umfundisi: 
"Bandla lakwethu. NamWanje sihlangene lapha ukutusa ubukhulu bukaSomandla. SiWangene ngomsebenzi omuhle athe uThixo wahambela encekwini yakhe esencane, wayijuba ukuba mayiwenzele abantu bakhe. Nempela ufanelwe ukubongwa nokudunyiswa. Angiqondile ukushumayela bandla lakwethu, kodwa ngigajwe injabulo nokumangala. Ake nibuke nje ukuthi lezi zinsizwa zincane kangakanani. Kungani Ie nsizwa ingazihluphanga ngokuthatha Ie mali yayo iye kodlala ngayo eWild Coast noma eSun City? Ubani ongalindela umsebenzi omkhulu kangaka kumuntu osemncane kangaka? Zingaki izinjinga zendawo ezaziwayo nezidla izimbane likampondo kodwa ezihambela kude nomnyango wesonto? Bantabami, ngingakhuluma kushone ilanga. Ngithi nje kinina iNkosi enithumile iyona futhi eyazi umvuzo enibekele wona." 
  Uqhubeke njalo umcimbi kuphuzwa odilinki kudliwa namakhekhe uze ufike emaphethelweni. UThami noSibusiso baxhawulwa izandla abehluleka ngisho nawukuzibala ukuthi zaba 
62 
ngaki. Sebevalelisana uThami wancoma ubugagu bukaZime: 
"Kanti umuntu uma eyigagu ekuculeni uba yigagu nasekukhulumeni yini?" 
  "Washo indaba Thula. Uyazi umuntu okhuluma sengathi uyacula ngendlela akhuluma kamnandi ngayo," kwenanela uSibusiso. 
  "We, senidlala ngami-ke manje. Phela umculo uyashushuzela ulalise. Ungathi yizwi lelo elingalalisa abantu bangabe besezwa nokuthi bekuthiwani?" Asho uZime elwa isilwakanjani. 
  "Kakade kunjalo vele. Uma uthi umuntu muhle uye athi kudlalwa ngaye ngoba nakhu yena em ubi. " Asho uThami ezama ukucindezela uZime ekutheni avume lokho abakushoyo. 
  "Ngiyabonga-ke uma ngikhuluma kahle. Sengizoke ngikhulume ngize ngiziqhenye-ke manje. Cha, bafowethu akushiwo ukuthi bajabulile abantu. Kungcono nje ngoba nizibonele nani." 
"Impela sibongile nathi ukuphathiswa okwamakhosi bol" 
Asho aze athwale amahlombe uThami. 
"Akusho-ke ukuthi sesiyanixosha la ngakithi njalo." 
"Akobe uzwa kahle njalo Thula," kusizakala uSibusiso. "Ngisho bekuthiwa niyathanda ukusixosha beningeke naphu- 
melela. Bekuyomane kufe umuntu impela." 
63 


 
,. 
10. AKULAHLWA MBELEKO 
Yize uGcina agcina esemthanda uPita kodwa wagcina enqabe waphetha ukuthatha isipho esasiyisheke lamashumi amah1anu ezinkulungwane. Wathi lelo sheke kwakuyomele libe isipho uma sebechanguza. KuPita kwakungekho okwakwedlula ukuzuza uthando lukaGcina. Ukuthi uGcina wayebonani engcono kunenye kwakungasho lutho kuyena. Wazimisela ngokuthi enze amalungiselelo omshado ngokushesha ngoba wayesiqonda kahle isisho esithi noseyishayile akakayosi. Angithi naye uGcina wayemthole ngaso leso sizathu sokuthi uThami wayeyishaye wangayosa, ngoba engenalo iziko. Pho kwakuyoba yini ukuthi yena ayishaye angayosi ekubeni engeswele lutho? Kwakumkhanyela kahle futhi ukuthi wayengeke akhululeka imbangi yakhe enguThami ibe ikhala. Ngakho-ke isixazululo sakho konke lokhu wasibona silele ekutheni amshade ngokushesha uGcina. 
  Wabathumela ngokushesha uPita abakhongi ukuyomcelela isih1obo esihle kwazondi. Akumhluphanga ngalutho uZondi lokho ngoba nelobolo lelo elaba izinkulungwane eziyishumi zamarandi wancengwa uzalo ukuthi alithathe. Ngokwakhe wayengafuni kwakhona nje ukuthi lize likhokhwe. UZondi wayengomunye walaba banumzane abatholakala kule Ningizumu yelikaGondwane okuthiwa entsha, abakholelwa ekutheni uma umuntu elobolisa ngengane yakhe usuke ethengisa ngayo. Ngenxa yakho-ke ukucindezelwa wuzalo olwaluthi uyeka ukuxebula umkhoma ube unonile, wagcina elithathile ilobolo elaba isinqumo semali engukheshe. 
  Nokho-ke akuzange kusheshe njengokufisa kukaPita ngoba uGcina wenza isiphakamiso sokuthi kudlule umshado kaThoko noSipho kuqala, njengalokhu base bewuhlele kuqala kunowabo. Bashada-ke oThoko noSipho bemiswe uye kanye uGcina noKhulekani owayengumzala kaSipho, futhi engumseshi ophikweni oluphenya ngamacala egazi nawomgunyathi iBrixton, eGoli. 
  Kummangaze uGcina ukushintsha kWesimilo sikaThoko kusukela ekuthandaneni kwakhe noSipho. Ngisho impilo yakhe yayisishintshile. Kwakungaseyena loya Thoko owayethi noma ekhuluma afane nomntwana oqhumisayo. Kunalokho wayesene- 
64 
zeluleko nomqondo owawungacobelela kuwona uma kukhona ongakutholi kahle. NoGcina wethuka esemtshela ngokungakhululeki kwakhe njengoba kwase kusondele usuku lomshado wakhe noPita. Abuze ngokwethuka uThoko ukuthi ngabe kukhona yini okungamanelisi kuPita. UGcina aphendule ngezwi elinongabazane: "Cha, ukwesaba nje Thoko, engingasho ngakho ukuthi kukhona engikusolayo. Futhi-ke besingakezwani isikhathi eside noPita, kuyila naye uhlale ematasa." 
  "Cha, ngiyezwa Gcina. Kodwa-ke engathi umane uyazesabela nje. Uyazi phela wena, ukuzwe kuthiwa iNkosi inyele ezandleni? Kusuke kushiwo into efana nalena yakho." 
  "Kanti lutho Thoko mngani wami. Imali ngisho inganingi kangakanani angeke neze yaluthenga uthando." 
"Okuyikhona okungakukhuIuli ngempela ikuphi Gcina?" "Kufanele wazi Thoko ukuthi ukuzwana kwabantu kwencike kakhulu kulokho okusuke kubahlanganisile. Phela izithandani eziphuzayo azive zizwana uma kukhona utshwala ngoba kusuke kukhona lokhu okusuke kuzihlanganisile. Bungaphela, umoya wokuzwana uyancipha." 
  "Qhuba ngisalalele Gcina." Asho uThoko ekhombisa ukungaqondisisi. 
  "Ngokunjalo nokuthanda umuntu okhonze imali ngaphezu kwezinto zonke kuyingozi. Akanakudela izimali zakhe anakane nawe, ikakhulukazi uma ungenazo wena izimali." 
  "Kodwa ngiyamethemba mina ubhuti Pita. Usho ukuthi ingoba ubungakamboni wena ukuthi ukuthanda kangakanani?" 
  "Angiqondile lokho Thoko. Uthi uke uzihluphe kodwa ngokuzibuza ukuthi laba bantu abadivoza mihla namalanga basuke bekade bengathandani yini ngenkathi beshada? Uyazi kuye kuxake nje ngoba kushadwa ngezimpelasonto kuphela, kodwa izehlukaniso ziphuma nsuku zonke." 
"Kodwa-ke akusasizi ukwesaba kwakho ngoba nall\JI nosuku 
lomshado selufikile." 	â¢ 
  Bayixoxe Ie ndaba baze bayishiye injalo ingasabanga nasiphetho esizwakalayo. Uvalo kodwa Iwalungamyeki uGcina. 
â¢â¢â¢ 
65 
 
Yize noma ungabanga nedumela kakhulu umshado kaGcina noPita kwafinyelela ezindlebeni zikaThami ukuthi uGcina uyashada. Empeleni uGcina wayeeele uPita ukuthi angawenzi umshado wabo ube nedumela futhi angabavumeli abamaphephandaba ukuthi babike ngawo ngoba wayengafuni ukuthi kufinyelele kuThami. Wayenovalo lokuthi uma kwakungenzeka kufinyelele ezindlebeni zikaThami wayeyothatha enze okuthile okwakuyovimba lowo mshado ekutheni ube khona njengalokhu babethembisene besathandana ukuthi uma omunye elahle omunye, lowo olahliwe uyoba nelungelo lokuwuvimbela ngangamandla ayokuba nawo umshado walowo omunye. 
  Yize uGcina ayenalolo valo ngoThami umshado wabo wahamba kahle waze waphela ungazange ubonakale umcondo kaThami. Bheka ngoba nawo lowo mshado wawenzelwe ernzini wabo omusha owawakhiwe endaweni eyayikade ihlala abamhlophe kuphela, eMkhomazi. UGcina uzihlupha ngoThami nje uThami akancizeke ndawo. Kuyena sasingakafiki isikhathi sokuthi aziphindiselele kuGcina. Wayibeka umkhusu indaba yakhe wazenza umuntu owayenganake lutho kanti ufihle induku emqubeni, uthi lala lulaza ngizokwengula. 
  Ngakolunye uhlangothi uThamsanqa zazimhambela kahle izinto ngesebhizinisini lakhe elineane lokuthengisela endlini. Netekisi ayeletshelekwe umngane wakhe uSibusiso lalisebenza kahle kakhulu. Yize uSibusiso ayethe akamkhokhele amakhulu amahlanu ngenyanga iminyaka emibili, yena wayekhokha inkulungwane. Enye-ke imali wayeyibeka ukuze akwazi ukuthenga imoto eyiveni ngoba wayengathandi ukuthi Ie ayeyibolekwe uSibusiso igugele kuyena. 
  Base bejwayelene impela oThami noZime kangangokuthi base beke bahambele namakhonsathi omeulo ndawonye. Kwakuvamise khona ukuthi kube uThami ohambela uZime beyobuka amakhonsathi asoThongathi. Kwaba lula nakuThami ukuthi ameele uZime ukuthi bahambele ikhonsathi elaliseThekwini 10meuli waseMelika uRandy Charles. Kwabe usho entshweni kuZime ngoba cishe ukuthi kubo bonke abaeuli ababemhlaba urnxhwele uRandy wayehamba phambili. 
Bobabili babenolwazi lokuthi uRandy Charles ueula izingoma 
 
zothando ezijulisa umqondo ueabange udephe. Akekho kodwa owayekulindele ukuthi kwase kungaba ikhonsathi lothando ngempela leli ababelihambele. Kwathi lapho selishisa ngempela ikhonsathi bazithola imieabango isibathathe yaye yayobabeka kude ngokwehlukahlukana. 
  Umqondo kaThami wahambela izindawo eziningi. Waqala. othandweni Iwabo noGcina. Waeabanga ngokwakubenze behlukana, waze wagcina usubuyile weza kuZime 10 ababenaye ekhonsathini. Kugiye imicabango: "Impela ukwenzeka kwezinto kuyaphamba. Ngathatha uthando Iwami lonke ngalunika uGcina. Ngangithi sesofa silahlane, kanti angibuzanga elangeni. Zolo 10khu benginhlwempu. Ngaso leso sizathu ngashiywa uGcina waqoma ukushadela impunyela kunokuphila impilo yobubha. Ngenxa yokuntula ithemba wangehlulela ngale kokuthi abuze ezinkanyezini. 
  "Kuyiqiniso engingalingabazi ukuthi akekho omunye umuntu ayemthanda nayomthanda ngaphezu kwami, yize-ke khona imali ingamthezelanga olumanzi. Sekusele kaneane ngibuyise izinduku. Sekuseduze azi ngoThulasizwe owayenguThamsanqa. Ngineqiniso lokuthi inhliziyo yakhe iyohlala nozozo oyobhibha impilo yakhe yonke. Ngiyazi ukuthi umoya wakhe soze ukuthole ukuphumula. Unembeza wakhe soze umxolele ngokulahla isabelo sakhe ngenxa nje yokuthanda imali. 
  "Osekuthanda ukungidida kakhulu-ke manje ilo Zime esengimthola esezakhela ugazi enhliziyweni yami. Ngiqala ukumbona, ngathathwa ubuhle bakhe. Ekumejwayeleni kwami ngithole uku!hi inhliziyo yakhe imnene okweyejuba, inozwelo, kanti ayinanzondo namagqubu. Nesimilo nje-ke anaso siyatuseka. Ngabe konke lokhu kusho ukuthini kimina? Yebo khona ngingephikisane nemizwa, kodwa phD ngoba uZime usefana nodade kimi ngingamqala ngaphi? Khona-ke ngisengaba nakho yini ukubuye 
ngethembe umuntu wesifazane?" 	. 
  UZime yena akukuningi ahlangabezana nakho ~kuzuleni kwakhe lokho. Naye wayexakekile ezibuza eziphendula: "Ngabe kusho ukuthini ngempela lokhu okwenzeka kimina? Kungokokuqala ngqa empilweni yami ukuthi ngizwe kukhona ushintsho emizweni nasenhliziyweni yami. Selokhu ngaqala ukubona ubuso 
1 
66 
67 
. 


"" 


i 



 
! 
bukaThula nje izinto zijikile. Kunezinsizwa ekhwayeni yesonto, ezinhle nezibukekayo. Ezinye zazo zimayikayika amajazi emfundo ephakeme. Ziningi nesezike zangixoxisa zingethembisa nomshado, kodwa ayikho nayinye eke yashukumisa imizwa yami kanje. 
"Angikaze nakanye ngizizwe ngingaphephile ngalolu hlobo. 
Kungokokuqala ngqa empilweni yami ukuthi ngizizwe ukuthi sengikhulile. Kungokokuqala futhi ukuthi ngizizwe kukhona engikuntulayo emoyeni nasempilweni yami. Konke nje okukaThami kuyanginqoba. Izwi nezinkulumo nobuyena nje. Pho-ke ngingathini lokhu akukho namuntu ongase anginike izimpendulo angitshele nokuthi kuyini lokhu okwenzeka kimina? Naye 10 Thami ngibathe ngiyamlandela ngamehlo engqondo lutho angimtholi ukuthi kukhonani angifihlele lona kumbe angizela nalo. Pho-ke, ngimane ngiyaziWupha nje ngoba akukho mpendulo engizoyithola. " 
  Bethuka ngesikade ukuthi base behlwathiza kwanhliziyongise esikhundleni sokulalela umcuIo. K wathi lingaphela ikhonsathi ngezithuba zehora Ieshumi nanye kusihIwa, uThami wenza njengokwethembisa kwakhe. Wathatha uZime wamgodukisa kubo oThongathi ngaso leso sikhathi. 
68 
11. UMZWANGEDWA NEZILINGO 
Emveni komshado kaPita noGcina uPita waqala olunye udaba olungahlwabusanga neze kuGcina ngenkathi ethi: "Manje nkosikazi benginomcabango wokuthi kuzomela ukuyeke ukusebenza. Empeleni nje nginesifiso sokuthi ube unkosikazi wekhaya ngokuphelele. Akukuhle ukuthi ngidle idina emathilomu ngibe ngi- . nonkosikazi nomuzi wami. Angisayiphathi-ke eyokuthi ngingabuye ngibe ngedwa. ebusuku wena usemsebenzini. Ngikholwa ukuthi uyayibona nje nawe Ieyo nto." 
  Bufiphale ubuso bukaGcina: "Angiboni neze kanjalo mina myeni wami. Okulukhuni kunakho konke ilokhu kokuphila impi10 yokukhangeza. Ngife nini-ke nje ngicela?" 
  "Akusiyona neze inkinga leyo nkosikazi. Ngizokwenza isivumelwano nawe sokuthi ngikukhokhele inzuzo yakho obuzoyithola esibhedlela njalo ngokuphela kwenyanga. Yize kunjaIo angizofuna nhlobo ukuthi uyisebenzise leyo mali. Yonke imali oyidingayo uzoyithola la kimina," asho ezishaya isifuba uPita. 
Angayithokozeli uGcina Ie ndaba: "Kodwa mina angi ... " Amenqake uPita: "Cha nkosikazi, angithandi ukuthi kube khona ukungavumelani phakathi kwethu. Ngakho-ke ngizocela ukuthi singabe sisayiqhuba Ie ndaba. Kuzomele uzinike ithuba lokuyicabangisisa. Okunye-ke ukuthi isipho leso owasenqaba esasiyimali sokuthenga imoto ngisasibekile. Ngikholwa ukuthi sekuyiso isikhathi sokuyisebenzisa. Ukukhombisa injabulo yamike ngokuthi ekugcineni sewuze waba ngowami ngizoliphinda kabili inani lemali eyayiyisipho sakho." 
"Eh-eh! Yini engathi usuthatha ngamawaIa nje myeni wami?" "Chabo bol Kwangathi uyazilibala nje ukuthi ushade nobani? 
Kanti ngiwubani mina? Phela kumele kucace ukuthi usungunkosikazi Sibiya, hhayi indaba yokudlala!" 
  Wayesengabuye athini-ke uGcina? Angithi phela sase sikhulumile isigwili sakoSotobe. Engathithi noPita wayeseWucuphe ngobuchule umgogo wakhe ngoba nodaba lokuyeka umsebenzi uGcina waphetha ngokulwamukela. Angithi phela wayesezibona naye esengumedemu evakashela abangane bakhe ehamba ngonyanyavu Iwemoto yohlobo IwaseJalimane. 
69 

 

  Yize khona agcina eseyivumile eyokushiya emsebenzini kodwa waphikisana nombono wokuthi akhokhelwe iholo njalo ngokuphela kwenyanga. Uvuma nje uGcina ekhanda lakhe kukhona ukuthi amadoda angomalala ephenduka. Aziduduze nje ngokuthi noma kungabuye kwenzeke ini angeke aba nenkinga ngoba unomsebenzi awufundele. Ngakho-ke angeke abe nayo inkinga yokuvuka azicoshe. 
  Zihambe izinsuku. Kuphele amasonto. Kucace ukuthi kunesizungu esikhulu kulo muzi wakwaSibiya. Mkhulu umuzi 10, unezitezi ezintathu namakamelo ayishumi nane. Kumsinde uGcina ukuhlala yedwa emzini omkhulu kangaka. Yize uPita ayede efika emini ezodla isidlo sasemini kodwa isizungu saba yinto yokuqala eyamxaka. Aphethe ngokuzijuba alutshele umyeni wakhe lolu daba. 
  "Kodwa phela uwena Nondaba owakhuza ibhadi lapho ngithi asiqashe intombazane ezosebenza lapha emini. Ngangithi ngenzela khona lokhu ukuthi kube nomuntu ozokwazi ukuba naye emini, ungabe usuba wedwa njengomantshingelane," kuphendula uPita ekhombisa ukuzwelana nomkakhe. 
  "Cha, sengiyalibona nami iphutha lami Sotobe. Into nje ngangibona sengathi ufuna ukungenza uvilavoco. Yize-ke, khona ubungakangehluli umuzi wona kodwa sengiyavumelana nawe kulelo phuzu owawulibekile lokuthi sithole umuntu ozosiza lapha ekhaya." 
  "Okunye-ke Nondaba, ngibona sengathi umsebenzi wami wamabhizinisi usuyangesinda manje njengoba sengakhe nomuzi nje. Ngibona ukuthi kuzoba kuhle ukuthi selekelelane nawe. Sizokwehlukaniselana ngomsebenzi phakathi. Lokho kuzosinika nethuba lokuthi sikwazi ukuyodla amadina ezindaweni eziphambili. Uthini kulelo Nondaba?" 
  "Ngingephikisane nalelo Sotobe. Yize-ke ngingazi lutho olutheni ngokuqhutshwa kwamabhizinisi. Kodwa kuzwakala kungumqondo omuhle impela lowo baba." 
  "Kanti-ke kungakukhathazi lokho Nondaba, kancane kancane uzowufunda 10 msebenzi. Empeleni nje awulukhuni neze wona, ukuthi nje kufuneka ukhuthale," kuphetha uPita ngokweneIiseka. 
Emveni kwesikhathi uPita waqala ukuhambela izinkomfa 

70 

nemibuthano yosomabhizinisi eyayimenza angalali ekhaya ngezinye izinsuku. Konakala kakhulu ngenkathi esezimisele ngokuvula elinye ibhizinisi ngaseZulwini eSwazini. Empeleni wayeseke ahambe nezinsuku ezintathu eshiye kuGcina ukuthi kube nguye owengamela amabhizinisi nomuzi kuze kube uyabuya. 
  Yize yaqala ngokuba mnandi impilo yokuphila emafutheni kuGcina yabuye yaba buhlungu ngokuhamba kwesikhathi. Esikhundleni sokuthi uGcina noPita babe izithandani okanye abashadikazi bazithola sebefana nabantu ababambisene ebhizinisini. Kuyiqiniso ukuthi uPita akazange asole lutho kulokho yena. Akubanga njalo kodwa kuGcina owayeseke wezwa ubumnandi bokuthandwa uThamsanqa ngaphambilini. Wazithola engalutholi nhlobo uthando ayelulindele kuPita. 
  Ubuthongo babungasehli kuGcina. Imicabango yayimshuka kuze kuse: "Kwaze kwabuhlungu ukuba yimi. Kuyiqiniso ukuthi imali ayikaze ibe nothando lomuntu nanini. UPita unginika lonke uthando lokunakekelwa ngasezimalini nenhlalo entofontofo. Angisakwazi kodwa ukuwotwawotwa, ngincokoliswe, ngidlaIiswe njengengane. Kunalokho ungithatha angibeke ezingeni lokuba indoda. Sidingida ezamabhizinisi, sibonisane ngezimali ezingenayo neziphumayo namasu okuzandisa. Sagcina nini nje ukuya ebhayisikobho nokuhambela imibukiso yonobuhle? Kwakungcono sisathandana noThami. Sasikwazi ukuhlala phansi sibonisane ngezinkinga esibhekene nazo. 
  "Sengiyalibona iphutha lami lokuphatha uThami ngesihluku, nokumbukela phansi ngoba engakwazanga ukuqhubeka nokufunda," azizwe sezishisa emehIweni. Zehle zelakanyana. Sibuye njengoba sinjalo isithombe sikaThami ngamhla behlukana naye. "Ngenza ubuwula ngalahla isipho engangisiphiwe ongaphezulu. Ngisho kungathiwa uThami wayengasebenzi, ngangingeke mina ngehluleke ukumondla. Sengiyabona manje ukuthi uthando Iwethu Iwaluyinto eyayivela ngaphezulu. Ngakho-ke wljyengeke uMdaii angilinga ngokungaphezu kwamandla ami. Wayazi yena uMdaii ukuthi ungibekeleni emveni kokubekezela. Impela ingcebo engenaso isisekelo sothando ihlaba yedlula ameva engungumbane. 
"Ukuba ngiyakwazi ukwenza ngabe ngiya kombheka uThami. 

71  
" 
Nakhona lapho kuyefana. Ubengeke naye ahlale alinde rnina ukuthi ngize ngibuye ernendweni. Futhi-ke ngiyarnazi yena ukuthi akezwani nento ebhedayo. Ngingarnkhurnbula yena bandla urna sekunje. Pho-ke ngiyamkhurnbula khona ukumkhumbula kodwa kusazongisiza ngani ngoba akubuyelwa emuva kungemgqigqo." Abalise uGcina aze akhumbule ibhodlela elibornvu nokuyilo elase limlandele iziqutshana kulowo rnzwangedwa. Waqala ngakho ukuthi athi udambisa izinsizi kanti amanzi asegelezela endlini. 
  Akuthi ngenye imini uGcina eseThekwini ethuke esezithela kuFrisco. Bangene ekhefi baphunge itiye namasamishi. Kuthi uma sebexoxa kuhlaluke ukuthi uFrisco wake waya kobheka uGcina esibhedlela wathola ukuthi usashada futhi akasasebenzi. Aqhubeke uFrisco athi wafica esephangalele uyise ekhaya mhla ethole ucingo olwalumbikela ngokugula kwakhe nokuwusuku okwakumele bavakashe ngalo. UFrisco wayesehlala efulethini khona eThekwini. Banikane nezinombolo zocingo njengabantu abazothintana nje babuzane impilo. 
  Waphinde wakuthola kumnandi uGcina ukuxoxa noFrisco oweyesakhuluma sona leso siNkomfani sakhe. Kwaba yinto eyejwayelekayo ukushayelana izingcingo phakathi kwabo bobabili. Kwakuthi uma uGcina ezoya ngaseThekwini ashayele uFrisco ucingo, bahlangane kwelinye lamathilornu angasolwandle baphunge itiye khona. Kwenzeka-ke ukuthi kuthi ngenye imini uPita ehambele eKapa bacebisana ngokuthi uFrisco afike azobona umuzi kaGcina. 
  UFrisco wafike waqaphela izinto eziningi ngomshado kaGcina. Azame isu lokungena ngokuthi azibuzise izintwana ezingatheni. "Ewu, mukhulu umuzi wakho, futhi kuyazisho ukuthi uphila ubukhosi ngendlela ifanisha yakho enhle ngayo. Kodwa pho ngabe ulala nobani uma uSibiya engekho kulo muzi omkhulu kangaka?" Abuze uFrisco ngalo 1010 limi Iwakhe olukitazayo, ezenza umuntu ongaqonde mkhuba ngombuzo lowo. 
  Ibiphe ewuGcina uze ungabe usazi noma ileli wayini abaliphuzayo elimuncu noma ibiphiswa ilowo mbuzo kaFrisco. "Ukuba uyazi Frisco, kimina Ie ndlu seyiphenduke ijele uqobo Iwalo. Uma kukhona uPita iphenduka ibhange noma ihhovisi lezi- 
72 
mali. Kimina-ke isiyisidina yonke Ie nto. Ngangingazi ukuthi abantu bamabhizinisi bahlale becabanga ngezimali impilo yabo yonke." 
  Ahlale-ke uFrisco ngaleyo mini aze ahambe sebeze badla nesidlo sakusihlwa. Kumkhanyele kahle uFrisco ukuthi uGcina akanayo nhlobo injabulo emshadweni wakhe. Azibone enamathuba amahle okusondelana noGcina. Aqale ngokuthi ahlele ukuthi bahambele imibukiso yamabhayisikobho badle nokudla okuphambili. Ngezinye izinsuku uGcina wayeba umuntu oya kozivocavoca urnzimba okanye kube ukuthi uvakashela abangane noma uya kothenga impahla nje. 
  Akuzange kube yinto ekhulunywayo kumbe ehlelwayo ukuthi sekuzothandanwa, kodwa kwaba yinto abayithola seyenzeka. Wawuqeda kanjalo-ke uGcina umzwangedwa ngokuba enze into ayengakaze ayenze ngaphambilini yokuthi abe nokhwapheni. Indaba yakhe noFrisco wayivalela esifubeni sakhe yaba imfihlo yakhe noFrisco kuphela. Akathandanga ngisho ukuyitshela uThoko. Angithi uyena kanye owayegxeka uThoko ngamareserve akhe? Pho wayengathini uma esezwa ukuthi naye wayesedlala lowo mdlalo? Nokwenza esengunkosikazi womuntu. 
73 
 
12. BUCIDTHEKA BUGAYIWE 
UPita wayebeke amehlo akhe nenhliziyo yakhe kakhulu emabhizinisini nasemnothweni wakhe kunakumkakhe uGcina. AkaZange asole lutho ngisho seziwadla ebhekile. Okwabuye kwavuna kakhulu uGcina ukuthi wayenocingo olungumakhala ekhukhwini. Lokho kwakwenza kube lula ukuthi uma uPita efuna ukumfica ekhaya amshayele kusasele ingxenye yehora. Lokho kwakumnika ithuba e1anele uGcina lokuthi asuke eThekwini aye kwakhe eMkhomazi. Okwesibili kwaba ukuthi uPita wayesemvumela kukho konke uGcina ayefuna ukukwenza, inqobo nje uma kwakuzomenza azizwe enguNkosikazi Sibiya okhululekile. 
  UGcina wacabanga iqhinga elalizomenza akwazi ukuba noFrisco isikhathi esithe xaxa kunaleso ayesithola. Walithola isu walethula kuPita ngenye imini: "Benginombono nesicelo lapha Sotobe. Ngingathokoza nokho uma ungase ulubone njengalokhu ngilubona lolu daba." 
  "Daba luni lona 1010 Nondaba? Iza nalo phela ikhona ngizoluzwa bese ngikwazi nami ukubeka uvo Iwami ngalo," ikhuluma nje ewuPita imbuka ezinhlamvini zameWo uGcina. 
  "Sotobe, ngibona sengathi ukuba kwami nolwazi olunzulu ngezamabhizinisi kungelekelela kakhulu ekutheni kusimame amabhizinisi ethu ngaphezu kwalokhu ayikho. Ngibone kungaba yinto enhle-ke uma ungase ungivumele Sotobe ngenze izifundo zokwengamela amabhizinisi." 
"Hhowu! Kanti ucabanga ukuthi ngakuthathelani Nondaba? 
Angithi phela ngangibona khona ukukhalipha komqondo wakho. Uyazi phela wena kunamadoda amaningi owedlula Ie kude ngokucabanga. H1ela yonke into mina ngiyozwa ngawe uma sewuyoqala lezo zifundo." 
"Sotobe!" 
   Athule uPita isikhashana egqolozele endaweni eyodwa okomuntu onento ayicabangisisayo. 
  Asho ngomoya ophansi: "Indaba ethanda ukungangiphathi nje kahle nkosikazi indaba yomntwana. Eqinisweni nje sengikhulile. Angiqondile khona ukukusola ngalolu daba. Kodwa ngibona sengathi uzithele ngabandayo. Uzokhumbula ukuthi sesake salu- 
74 
mungunya lolu daba ngaphambilini. Wawungethembisile ukuthi uzozama ukubonana nodokotela besixazululele Ie nkinga." 
  "Kanti-ke mina ngibona sengathi sewuluthatha ngamawala lolu daba. Ngaya kudokotela wangethembisa ukuthi ngizoyithola ingane angingajahi. Futhi-ke uzokhumbula ukuthi ima sizoqeda iminyaka emibili nje sashada. Ngaphezu kwakho konke, izingane ziyisipho esivela kuNkulunkulu. Uyena-ke oye ahlele isikhathi okusuke kufanele aniphe ngaso." 
  "Cha, Nondaba ngiyezwa ngingetshe. Sengiyabona ukuthi nami ngiluthathe mawala lolu daba. Kakade ukubekezela kunomvuzo wempumelelo." 
Yedlula-ke leyo. 
   Kanti uPita usezohogela umoyana wokuthi kukhona okuye kuthi pheshepheshe ernzini wakhe uma engekho. 
  Kwathi sekusele amasonto amabili ukuthi baqede iminyaka emibili bashada, uPita wathatha uhambo Iwesonto olwaluya eSwazini lapho ayasenebhizinisi khona. Wabuza kuGcina ukuthi wayengathandi yini ukuya kobona kwelamaSwazi. UGcina waphakamisa umbono wokuthi kwakuyoba ngcono ukuthi asale yena ikhona ayezokwazi ukuthi asale abheke amabhizinisi. Wabona kuwumqondo owawumuWe nalowo uPita. 
  UPita wakuhlaziya kahle konke akusola ekhuluma nekhehla lakwazungu: "Angazi noma ngimuzwe kahle yini ubaba uZungu. Kungenzeka yini ukuthi ziwadla ngibhekile? Phela angikhumbuli nakanye uGcina engitshela ngomuntu wesilisa oke afike kwami uma ngingekho. Kambe kungenzeka yini ukuthi uGcina kube nemikhuba ayenzayo? Pho uthi akuyena 10 mfana ayethandana naye, uThami? Kungenzeka yini ukuthi abazange behlukane noThami? Phinde, ngeke. UmaWalela angayithathaphi imali yokuthenga imoto? Anginandaba kodwa nokuthi ubani. Okufanele ngikwenze nje ukuthi ngicuphe izintambo zobulwembu." 
  Ngakusasa uPila wavuka ekuseni waya lapho k\llJashiswa khona ngezimoto, wafike waqasha imotshwana okwaIcungathi uma umelamela ehamba ngayo uthi ubone umuntu of ana naye ngoba yayingamfanele. Wayithatha waya koyishiya esikhumuIweni sezindisa eThekwini lapho ayezogibela khona indiza eya eSwazini, qede waphinda ekhaya. 
75 


 
 
  Kwathi ngezithuba zehora leshumi emini bahamba sebeya esikhumulweni sezindiza. Bavalelisana noGcina qede uPita washo phakathi endizeni. Alinde uGcina efuna ukwenza isiqinis~ko sokuthi uPita uhambile ngempela. Yathi ingawushiya umhlaba indiza waqonda emotweni wabheka ekhaya. Ucingo walushaya efulathela nje esikhumulweni etshela uFrisco ukuthi usengasuka eThekwini eze kwakhe eMkhomazi. NakuFrisco imithwalo yayivele isisobhokweni. Ngokuphazima kweso wayeseseMkhomazi. 
  UPita wafika eSwazini walungisa izintwana ezineane aba nesikhathi sokuzilungisa. Ngakusasa ekuseni abambe indiza ebuyela eThekwini. Afike esikhumulweni sezindiza angene emotweni ayeyiqashe ngayizolo. Isu lakhe lalizosebenza kahle ngoba umgwaqo owawungenela emzini wakhe wawuya ngasohlangothini olulodwa. Imoto yayingena ngakolunye uhlangothi uma isiphuma iphume ngakolunye. Wakanisa lapho ayekwazi khona ukubona okuphuma ngesango lakwakhe. 
  Akazange akholwe ngenkathi kuphuma imoto yohlobo IweBMW ngezithuba sehora leshumi nambili kwakhe. Akhiphe izipopolo zakhe efuna ukubona ukuthi bangaki phakathi. Wathola ukuthi kunomlisa ohamba noGcina. Yathi ingasithela imoto leyo wanikela kwakhe. Angabi nankinga yak un gena ngoba wayevele enazo izihluthulelo. 
  Afike endIini angene ekamelweni labo noGcina. Kuthi lapho engena ekamelweni akhangwe isithombe sikaFrisco esifuleyinyiwe sibekwe kahle saneikiswa emcamelweni kaGcina. Ajuluke uPita, kuvevezele umlomo. Umzimba uqubuke uhlevane kube sengathi unesihlungu. Angabe esawezwa namadolo ukuthi aseshaya inkositini. Kuthi lapho ethi uyaqhubeka afumbeke phansi. Avuke. Athi uyaqhubeka ashelele aye ayoshayeka ngenqulu phansi. Angabe esasukuma kodwa ahlale ngezinqe. Aqalaze ukuthi usheleliswa yini. Athole uqwenjana Iwepulasitiki olunamaphilisi. Alucoshe. Mama! Phela la maphilisi ... akuwona awokugula! 
  Asukume kancane aze ame ngezinyawo. Abheke phezu kwetafula. Athole amathikithi ebhayisikobho. Okusho ukuthi babeyibuka ebusuku bangayizolo. Adle amathambo engqondo. Kumele asheshise ze bangamfici nangengozi endIini. Alithole isu. Ethule inewadi yabo yomshado elenga odongeni. Asuse isithombe si- 
76 
kaFriseo qede abeke incwadi yomshado. Angathinti lutho olunye. Aphume ahambe. Kudume ikhanda kuPita: "Kanti mina ngangenzeni emhlabeni? Kungani nje ukuba ngingaze ngigadlwe umbani kabili. Pho manje ngenzenjani? Kumele ngiphumuze umqondo. Uma ngizohlala noGcina zonke lezi zinsuku lizosuke lonakale isu lami. Kuzomele ngibhekise amabombo eKapa, ngihlale khona zonke lezi zinsuku. Kumele ngimshayele ucingo ngimazise ukuthi ngisekude ukubuya." 
Alushaye ucingo. 
"Uzobuya nini pho Sotobe?" 
  "Kuselukhuni ukusho Nondaba. Kuningi okudinga ukulungiswa la. Ngingathi nje cishe ngizobuya emveni kwamasonto amabili." 
  Akhuze ibhadi uGcina. "Kahle bo Sotobe! Awukwazi ukwenza into efana naleyo. Uyakhohlwa yini ukuthi ngesonto elizayo sizobe sigubha usuku lomshado wethu?" 
  "Uyazi umqondo womuntu udideka kalula uma ebhekene nezinkinga. Ngabe ngilueabanga nje ngiza ngapha usuku 1010. Kulungile, njengoba lungeSonto nje mina ngiyobuya ngoMgqibela emini. Uwena osuyokwenza amalungiselelo osuku. Kakade into yomndeni. Kungakuhle kodwa ukuthi umeme umkhwekazi nomukhwe wami. NoThoko angaba khona ukuze sixokozele sibe baningana. " 
  Babuya sekuhlwile oGeina noFriseo. Kuthi lapho uGcina engena ekamelweni ethuswe ukubona inewadi yomshado phezu kombhede esikhundleni sesithombe sikaFriseo. "Ngiyaphupha ngilele yini? Ngoba phela uPita useSwazini futhi lokho angikungabazi. Ngizibonele ngo-si egibela indiza izolo. Futhi nasemini ubengishayele ucingo. Pho ngabe Ie mihlola yenziwe ubani? Akugqekeziwe la, futhi akukho lutho olunye olukhomba ukuthi luke Iwathintwa. Kambe kungenzeka yini ukuthi uPita ufuye imikhovungingazi nje? Phela angeke uwaqonde ;unadoda 
amabhizinisi. Kakade iningi lawo Iinemikhuba." 	" 
Imphathe kabi uGcina Ie ndaba kodwa angayithi vu kuFrisco. 
Azame ukuyidlulisa. Angalali neze kahle ebusuku ehlaselwa amaphupho amabi. Kuthande ukumbusa ukuthi hleze uPita ufuye izilwane ezingabonwa ngamehlo. Ekuseni atshele uFriseo ukuthi 
77 
 
 
kuzomele ke bangabonani kuze kubuye uPita ngoba unezinsolo zokuthi kungenzeka angasho mhla ezobuya. Emveni kwalokho alande intombazane leyo eyayibasebenzela ahlale nayo kuze kushaye uMgqibelo wokubuya kukaPita. 
78 
13. IMBIZA IZWIWA NGOTID 
Lwafika usuku lokubuya kukaPita. Wathi angafika esikhumuIweni sezindiza saseThekwini wabheka isikhathi okwakuzofika ngaso indiza evela eSwazini. Ashayele uGcina ucingo athi makamhlangabeze ngesikhathi okwakuzofika ngaso indiza evela eSwazini. Amnike isikhathi eseve ngengxenye yehora ikhona ayezofika esemlindele. 
  Afike uGcina. Angakhombisi uPita ukuthi kukhona okumudla ngaphakathi. UGcina ehluleke ukuzibamba ngenkathi ebona indlela onde ngayo uPita. Akhuze ibhadi: "Hawn, Sotobel Yini? Udliwa yini? Uyazibona kodwa ukuthi unciphe kanjani?" 
"Cha, ngiyabona kwenza ngoba bengikhishwa isisu zonke lezi zinsuku ezine ezedlule. Nokudla-ke bekungavumi ukungena emlonyeni, ngiyabona bese ngikukhumbule kakhulu. Khululeka " kodwa, sekungcono manje," ezama ukuzenza umuntu okhululekile uPita. 
  Kuthi bangafika ekhaya uPita athathe eyakhe imoto aye kohlola amabhizinisi ukuthi ahamba kanjani. Abuye sekuzoshaya ihora lesikhombisa kusihlwa. Athi efika nje uPita athi kuGcina makalungele ukuhamba. Abuze ngokumangala uGcina: "Hawn, sekuyiwaphi kuhlwile nje Sotobe?" 
  "Angithi phela sizobe sigubha usuku lokuqeda kwethu iminyaka emibili singabashadikazi. Ngakho-ke kuzomele siqalelele namhlanje ukugubha." Asho uPita qede ashintshe izingubo azigqokile agqoke ezinye. 
  "Pho sizoya kuphi-ke sithandwa?" Abuze uGina seluthe gidi uvalo obeselumjuqa inhliziyo. 
  "Ngicabanga ukuthi kungakuhle ukuthi ngikumangalise nje, ubone sesikhona." Akhulume emamatheka uPita engakhombisi ukuthi inhliziyo yakhe igaya izibozi ngaphakathi. 
  Amthathe-ke baphikelele eThekwini lapho bafike" b.ll;dla khona isidlo sakusihlwa. Basuke lapho baye kwesinye sezizinda zamabhizinisi esaziwa ngokuthi The Wheel, eduze nolwandle IwaseThekwini. Kuthi uma befika khona uGcina athole ukuthi uPita usewathengile amathikilhi esithombe abozosibuka. Akhungatheke nje uGcina uma asethola ukuthi isithombe abazosibuka iso kanye 
79 


  
lesi ababesibuka noFrisco ngosuku ayehambe ngalo uPita eya eSwazini. Angabe esakbululeka nhlobo uma esethola ukuthi isikhathi sokungena kwesithombe kanye nezihlalo abazohlala kuzo 
kuyefana nalokhu kwangamhla behamba noFrisco. 	. 
   Baphume esithombeni phakathi kwamabili qede banikele ekhaya nobuthongo sebuzinike amandla kubona. Bavuke ekuseni athi uPita kuzomele baye esontweni ukuze kubusiseke usuku lwabo. Ekuphumeni kwabo esontweni uGcina anikele kubo elande unina uMaNtuli noyise uZondi kanye noThoko. Nebala kuthi kuqambe kushaya ihora lesithathu abe esebuye nabo. 
   Uqale-ke umcimbi, kudliwe kube kuhle kube njeyaya. Kuthi kusenjalo bethuswe uPita eseqhamuka nalo lonke ikhekhe labo lomshado ababelibekile. Akhulume: "Nizomangala ukuthi kanti kuyemukwa yini. Ylze-ke abanye bethu konokwenzeka ukuthi kabakholelwa emaphusheni kodwa uma kuhlushekiwe kuzanywa konke okunenhlansana yethemba. Ngivuke nephupho elingihlasele kwaze kwakathathu namhlanje. Ngiphupha ubaba ongasekho ethi malidliwe lonke leli khekhe ukuze isifiso sethu sokuthola abantwana siphumelele." 
   Balikhwelele-ke bali die, kuvulwe noshampeni kukhuzwe ihhule kube njeyaya. Asukume uPita acele ukubeka amazwi ambalwa. Avule ekhabetheni akhiphe ibhokisana elingengakanani. Lisongwe kahle ngephepha lokusonga izipho elihle. Abuye nalo. Ashaye isikhwehlela. Ayiqale inkulumo: "E, bakwethu, sesizodlula engxenyeni ebaluleke kakbulu, ingxenye yezipho. Uzosivulela-ke uGcina sibone ukuthi kukhonani," ahIale phansi. 
   Kusukume uGcina alithathe. Afunde ipheshana elimhlophe elinanyathiselwe ngaphezulu. "KUMKAMI UGCINEKILE BRIGHTNESS SffiIYA NGOMKHOSI WOKUKHUMBULA USUKU LOMSHADO WElHU." Aqaqe ipheshana elisongile. Abheke abahlezi etafuleni. Babheke yena. Abheke uPita. Ubheke phansi. Lisuke iphepha eligoqile. Kuvele ibhokisana elincane leli eliphathwa izingane zasenkulisa, ezifaka kulo amasamishi. Linernibala emthende, omhlophe nobomvu. Kunepheshana futhi okubhalwe kulo ukuthi: 'LIVULE'. 
   Alivule izandla sezingenwe idumbe. Ahlangane nemvalaphu emhlophe. Ayivule. Kuphume ibhuku lasebhange. Libhalwe nga- 
80 


ye uGcina. Aliphenye. Linemali engama-R54 000, 00 ebhange. Athule abheke uPita emehlweni okomuntu olindele incazelo. 
   Asukume uPita achaze: "Bakwethu, yimina engaphoqelela uGcina ukuba ayeke umsebenzi. Ngamethembisa ukumnika iholo ayezolithola emsebenzini njalo ngenyanga. Savumelana ngalokho kodwa akathandanga ukuyamukela uma sengimnika yona. Bengilokhu ngiyifaka ebhange njalo ngokuphela kwenyanga. Isiyonke ingu-R54000,OO ingahlangene nenzalo. Iyisipho sakbe." Ahlale phansi. Bashaye izandla abasendlini. 
   Aqhubeke uGcina akbiphe isikhwama sepulasitiki esinokuthile phakathi. Asivule. Kuphume ingubo ayeyigqoke emva komshado mhlazane beshada. Abasayikhumbuli abasendlini. Bahalalise bashaye izandla. Ajuluke uGcina. Abheke uPita futhi. UPita amkhombe ngamehlo ebhokisini. 
  Aqhubeke uGcina akbiphe ipheshana eligoqe okuthile. Aliqaqe. Kuphume amaphilisi.. .. okuvimbela inzalo! 
   Angawavezi. Babhekane endlini. Usemanzi ngisho isifuba manje uGcina izithukuthuku. Akhiphe okokugcina okusebhokisini. Athi uyakuqaqa kuwele etafuleni. Zivevezele izandla. Akuqaqe. Isithombe .... sikaFrisco! Kwehle izinyembezi kuvithike izithukuthuku. Kube mnyama amehlo. 
"N gibambeni!" Bhu! 
.. - 
81 



 
, 
14. IZIBUSISO 
UThami wayihlanganisa imali okwakufanele ayikhokhele uS,ibusiso ngetekisi ayemetsheleke lona, Akuthi lapho esehambisa inkulungwane yokugcina ahlangabezane nensumansumane kuSibusiso. 
  "Thami ngiyabonga ukuthi wangihlonipha wangilalela mhlazane ucabanga ukuzibulala. Ukuba nami angikulalelanga mhlazane ngisesimweni esifanayo ngabe angikho kunamuhla. Ngabe zonke lezi zinto enginazo azikho. Ngijabulile ngoba ube nokukhuthala okuyisimangaliso. Empeleni nje ngingathi kwakungeyona inhloso yami ukuthi ulikhokhele leli tekisi, kodwa ngangisafuna ukubona ukuthi uzoliphatha kanjani. Nanti ibhuku lasebhange mfowethu. Yonke imali obungikhokhela yona ila kuleli bhuku. Lithathe Thami, lingelakho. Eqinisweni nje ngangiqonde ukukupha lelo te- 
k
 . " Sl. 
Kome amathe kuThamsanqa. Kanti emhlabeni kunjani? "Kodwa Sibu engathi usuthatha ngamawala. Kwenele lokhu osuwangenzela khona mfowethu. Ungadinwa ukuthi ngibona sengathi akusenasidingo lokhu." 
  "Kanti khululeka Thami. Asikho isidingo sokuthi ube namahloni ngesenzo sami. Wazi kahle ukuthi sivela kude kangakanani nawe. Qina Thami ube yindoda. Angazi noma sewuwakhohliwe yini amazwi kaGcina ayekuchapha ngawo ekubiza ngesahluleki. Uyabona mfowethu, kusafanele usebenzele ukuthi ukwazi ukuyekisa uGcina esibhedlela ngelinye ilanga, umqashe ayonesa umagogo ekhaya. Angazi noma uyangizwa yini mfowethu?" 
  Azithole enqobekile uThami. Khona kuthiwa umkhonzile uSibusiso usengaze amenzele okukhulu kangaka? Athi uyazama ukuphendula lale izwi. Agcine ngokunqekuzisa ikhanda nje kuphela. 
  "Uyabona Thami, induku yami Ie engikushayisa ngayo uGci. na. Awu, ngakhumbula enye indaba. Kambe indaba yobungane benu noZime iphelela kuphi? Ungakhohlwa ukuthi sekuphele iminyaka emibili yonke ungifihlele ukuthi bufihle nduku yini emqubeni lobu bungane benu." 
  Ibe ngcono-ke aseyiqala kamuva uSibusiso. Athole nokukhululeka kancane uThami. "Cha, ubungane nje Sibu. Kodwa-ke mfo- 
82 
wethu engathi ungihlale emadevini, bengithi ngisazoyikhuluma leyo ndaba. Nginike inyanga nje eyodwa noma ezimbili ubone kahle. Nginethemba lokuthi konke okusemqondweni wami njengamanje kuzophumelela. Into nje angifuni neze ukutatazela." 
  "Sewuyindoda impela-ke manje Thami uma sewazi ukuthi amatata ona izinto eziningi. Ibambe lapho-ke." 
  "Sibu mfowethu, ngicela ukungasho lutho mayelane nenkulumo esiqale ngayo. Ungishaye ngivikile mfowethu. Uma ngingase ngithi kukhona engingase ngikusho manje mfowethu, ngingavele ngibhibhidle." Asho engazi ngempela ukuthi kumele athini uThami. 
  UThami wazipha isikhathi eyedwa ecabanga ngosekumehlele nokusamele akwenze: "Angiyena umuntu ozimisele ngokuphila impilo yobucebi. Pho ngizobuye ngithini uma izinyembezi nezithukuthuku zami seziphendulwa ngalolu hlobo? Inye kuphela nje inkinga enginayo. Ngenza isifungo ngisathandana noGcina sokuthi ngiyomthanda kuze kube sekupheleni komhlaba. Yen a kanye wazemuka lelo lungelo lokuthandwa yimi. Ngaphinde ngenza isifungo nenhliziyo yami sokuthi angiseyikuphinde ngibe nothando lomuntu wesifazane. Phezu kwakho konke lokhu, angilutho ngaphandle kothando. 
  "UGcina wathi izethembiso azigcinelwa imibhedo. Kungenzeka ukuthi lokho wayekusho ngoba nginguThamsanqa ongelutho futhi ongenalutho. Akukho mfula ongahlokomi. Selize lana nangakimi. Sesifikile isikhathi sokuthi akuqonde ukuthi umuntu akalahlwa njengezibi. Manje sekumele azi uThamsanqa osenguThulasizwe. UThulasizwe owehluke ngakho konke. Sesiside isikhathi singabangane noZime. Kithina sobabili akekho ofuna ukukhuluma ngokuyimihuzuko nezilonda anazo, ngokunjalo nezifiso nemizwa yenhliziyo yakhe. Ngaphambi kokuba ngiziveze kuGcina kumele sivulelane imizwa yethu noZime. Ungehlulile, kumele ngiyivume." 
  UThami wahlela kahle isikhathi nendawo okwakuhambisana nodaba ayezimisele ngokulwethula kuZime. Lufike usuku. Ayiqale inkulumo yakhe: "Eh, Zime. Kunodatshana oluthi alube bucayi engithanda ukuthi silubhunge namhlanje," athule okungathi ulindele imvume yokuqhubeka kuZime. 
83  
 
 
   "Khuluma Thula ukhululeka ngiialele, kuphela nje uma ungeke ukhulume into ezongiphatha kabi." 
  "Ngizovele ngihlale kuyona kube kanye nje indaba Zime. Ngikholwa ukuthi ungumuntu osengiqonda kahle, nami ngikuqonda kahle. Sekuphele iminyaka ethi ayibe mibili singabangane, nokuyinto enhle. Okubi nje ukuthi iminyaka yethu nayo iyahamba ayimile. Kumele omunye nomunye wethu agcine esakhe umuzi. Ngizothi nje kimina sesifikile leso sikhathi." 
  "Hawu, ngiyakubongela Thula! Usuzoba umnumzanyana nawe. Ungathi sengiyakubona. Ubani-ke 10 ozoba nenhlanhla azitholele umyeni olunge kangaka?" 
"Awuqagele nje ukuthi kungase kube ubani?" 
   "Ngabe ngiqamba amanga. Angazi ngoba ngingazi ukuthi ngingaqagela ngithini." 
   "Ma ucabanga Zime, yini eyenza ukuthi kube lukhuni ukuqagela?" 
  "Ngicabanga ukuthi bengingakaze ngikuzwe ukhuluma ngomuntu othandana naye Thula. Eqinisweni nje bengazi ukuthi uthando yinto obungasathandi ukuzihlanganisa nayo." 
   "Ngicela ukuthumela abakhongi kini Zime!" Washo wambheka ngqo ezinhlamvini zamehlo uThami. 
  Ethuke uZime angazi nokuthi kumele athini. "Kodwa ... kodwa usufana nomfowethu kimina Thula. Yena umfundisi angathini nje?" 
"Ngicela ukubuza Zime; kungenzeka yini ukuthi awungithandi?" Umesinde futhi uZime lowo mbuzo. "Ngikuthanda njengomfowethu Thula, hhayi lokhu osukufuna." 
  "Usumdala manje Zime, ungangicasheli ngesithupha. Lalelake: ngizimisele ngokuthi sishade zingakapheli izinyanga ezintathu. Angithi uyavuma?" 
   "Nginike ithuba lokucabanga Thula; wawusungixina eduze kangaka?" 
  "Ngikunika izinsuku eziyisikhombisa. Hhayi ukuzwa ukuthi uyavuma yini, kodwa ukuzwa ukuthi ngithumele nini. Ukhumbule Zime, njengoba wathi uzimisele ngokuthi ushade umshado omhlophe nje, abasekho abafana abasafuna ukuthenga ingulube isesakeni. " 
84 
"Awu kodwa Thula! Sewungaze ungifanise nengulube pho?" 
Asho ahleke uZime ukukhombisa ukuthi uyazintelela nje ngalowo mbuzo wakhe. Empeleni uZime wayesenza ukugcina usiko nje, ayikho into ayezoyicabanga. Base bemejwayele uThami ogogo nomkhulu kaZime. Kwathi uma elubika udaba uZime kubona bathi kuzoba kuhle ukuthi ake afike yena mathupha uThami ukuze kuxoxiswane. 
  Nebala afike-ke uThami ehamba noSibusiso. Balwethule-ke udaba abambizele lona uThami. Lwethulwe uDimba umkhulu kaZime. "Isicelo sakho ndodana sisemukele ngezandla ezimhlophe, yize kunemigomo okumele ukuthi uvumelane nayo ngaphambi kokuba siqhubeke nalo 10lu daba oza nalo. 
  "Njengalokhu ubona nje ndodana ukuthi sesizigugela thina, iIanga sesingalibheka noma kunini. Ngiqondise ukuthi-ke uma sifa uZime nguye kanye oseyosimbela. Isizathu sethu salokho ukuthi uNkuluhkulu wayesiphe ingane yayinye yo, emhlabeni, okulunina kazime. uZime-ke yena unina wamtholela khona la ekhaya wayesebuye ezithathelwa abanye abantu, hhayi abakubo kaZime. UZime ungowakwaZondi ngokuzalwa. Ngenxa yezizathu ezithile unina ubemazi njengodadewabo, azi thina njengabazali bakhe. Iqiniso ulaze manje esekhulile. Ngithi-ke ndodana uZime ufana nendodana kithina. Senza isivumelwano naye sokuthi uma sedlula kulo mhlaba, 10 muzi uyosala ubhekwe uye. Samisa ukuthi noma ngabe uthathwa inkosana yenkosi, kuyomele ize kohIala la ekhaya. Okunye-ke ndodana ukuthi thina asifune lobola ngoZime, kuphela nje sifuna umshado omhlophe." 
  Balubhunge-ke lolu daba kugcine ngokuthi uThami abathembise ukuthi usazolubhunga nabasekhaya udaba ukuze angathathi isinqumo esizomxabanisa nabasekhaya. 
  Alubuyekeze uThami lolu daba eseyedwa: "Sengizwa kahleke manje ukuthi ngiyamthanda uZime. Ngaphandle kwa~he, imihuzuko neziionda ezibhibha enhliziyweni yami soze kWaphola. Uma kungapholile lokho kusho ukuthi min a kangehlukene nomungcwi. Akusenani! Ngisho ngingabizwa ngenja yasekhweni lokho akusho lutho. Uma nje ngikhulule inhliziyo yami kula maketango othando kobe kulungile. Kuzomele ngihlakaniphe. 
85 



  
Angizohlala endlini yakubo kaZime, kodwa ngizokwakha owami udukathole egcekeni noma buqama. 
"Inye nje kuphela indaba esithanda ukungangikhululi nez.e. 
Ngiyakhumbula kancane uGcina ekhuluma ngokuthi uyise wake wabhokelwa ubusoka esenomuzi waze waphetha ngokuthola ingane ngaphandle. Indaba yenswebu kaGcina kuZime isiyangisolisa uma kungukuthi naye uzalwa kwaZondi. Pho-ke, angeke ngize ngilithole iqiniso njengamanje ngoba hleze kube ngabandawonye. Kumele ngilalise nje kuze kube siyashada noZime, kube ima ngiyiqhwanda kaWe Ie ndaba. Kodwa ngiyasola!" 
86 

15. KUSA KUSA 
UThamsanqa wayesemi kahle yena. Amatekisi ayesemabili, kanti nesitodlwana sakhe sase sithe ukuthi thuthu. Wayesefake nesicelo sokuthi athole imvume yokwakha ibhodlela-sitolo khona eMlazi. 
   UThamsanqa wakuthatha njengenselelo ukuya kohlala kubo kaZime. Wazithola enethuba elihle lokusungula amabhizinisi ezindaweni ezazingakathuthuki ezakhele uThongathi. Yize uThamsanqa ayeseyitholile impumelelo futhi ayengayilindelanga ukuthi ibe ngako, akazange akuthole ukweneliseka. Kwathi kanti konke okwakumehlakalele kwakungakholeki wadlule wafisa okungaphezulu kwakho. Wazimisela ngokusebenza kanzima ngaphezu kwalokho ayeseke wakwenza ngaphambili. 
   Sasilokhu sibhibhe njalo isilonda esabangwa uGcina owayemphathise okwento engelutho ngaphezu kwenja. Angithi abanye bahlala nazo izinja ngisho ezindlini, bahambe nazo ngezimoto ngisho bevakasha? Pho yena wayengaselutho ngalolo Wobo lokuthi wayengaze alahliswe okwamafinyila? Wayesengancishwa nalolo thando olunikwa izinja pho? Okwakwenza inhliziyo yakhe yophe igazi ukuthi 10 muntu owamenza ize leze emhlabeni umuntu ayemthanda ngenhliziyo yakhe yonke. Ngaphezu kwakho konke lokho wayezimisele nokumfundisa isifundo uGcina sokuthi azi ukuthi ikusasa kalaziwa. Umuntu akalahlwa nanini, inqobo nje uma inyama isaWangene nomphefumulo . 
â¢ â¢ â¢ 
Emva kokuba uPita eseyilande yonke indaba emva kokuquleka kukaGcina, uZondi wadinwa weswela ngisho isinqe: "Cha sizwile mkhwenyana. Kuyiqiniso ukuthi amukho umuntu ongamela amanyala afuze lawa. Leso sinqumo oyobona sikufanele mkhwenyana silungile. Asihambe MaNtuli." 
   "Hhayi, cha, ngizonihambisa baba uma sesishiye uGcina esibhedlela ngiyabona uqulekile, okusho ukuthi wethuke kiikllUlu," esho esadidekile uPita ebona uGcina engasanyakazi phansi eceleni kwetafula 
   "Uxole ndodana." Useyabitoza nje uZondi ukudinwa. Azibonele nje noPita ukuthi umfula sewudIa izindwani. 
87 

  

Kwale kuMaNtuli: "Hhayi-bo! Ungasho kanjani Nondaba 
ukuthi asihambe sishiye ingane yethu ifa?" 
"Uma ifile kunani?" "Awn kodwa Nondaba ... " 

   Amuthi jejemuzi ngeso lengulube uZondi: "Sengikhulumileke njalo MaNtuli. Uma usala, sala. Ngingaphinde kodwa ngiwubone umcondo wakho kowami umuzi. Usuyongisiza-ke mkhwenyana umtshele uGcina lowo ukuthi njengalokhu engiphoxile wabukisa ngami nje, angifuni ngisho ukuwnbona umcondo wakhe kowami umuzi." Lawo mazwi wawaqedela esesemnyango uZondi. NoMaNtuli walandela naye ngemuva, kubonakala nje ukuthi wehlulwa ikhona ukwenza. 

   Esibhedlela kwaphela amahora amathathu uGcina equleke sakufa. Bamxilonge odokotela bath ole ukuthi wethuke kakhulu. Bathi kuzomele alaliswe izinsuku ezintathu esibhedlela. 

   Esephapheme wacabanga wangaqeda ngamanyala nehlazo ayesengene kulo. Eceleni kombhede kwakukhona ibhokisana lelo elaliyisipho sakhe. Izikhiye zemoto yakhe nazo zazilapho. Imoto yona yayisemagcekeni esibhedlela. 

   UThoko naye wayekhona eduze emduduza: "Ungalilahli i1hemba Gcina. Kuhle nje ngoba awnnangane. Usenalo ithuba lokushintsha impilo yakho." 

   "Nginamahloni Thoko ngento eyenzeke phambi kwakho naphambi kukababa nomama. Ngiyisiqalekiso. Ngikhumbula izeluleko zami Thoko engangikweluleka ngazo ngenkathi usenamasoka amaningi. Kwakungcono okwakho ngoba wawnnamasoka. Kangakanani ngami engixoshelwe amanyala ngishadile?" 
"Ngikholwa ukuthi ufunde isifundo esikhulu kulokhu Gcina. 

Esiyikho nesinakho, okuhle nokubi kuyisipho esivela kuMdali. Kumele ukwamukele njengoba kunjalo. UNkulunkulu wayekubusisile wakunika isoka elalikuthandayo, uThami. Ngenxa yakho ukungakwazi ukwamukela lokho okuphiwe, wabona kungenele lokho owawnkuphiwe." 

   "Babusisiwe Thoko abakwaziyo ukubekezela bahlale ethembeni ngisho bebhekene nomnyama ongenafu. Konke lokhu kungumvuzo wokungabi nalo ithemba." 
"Pho ucabanga ukwenzenjani Gcina uma uphuma la?" 

88 
 

   "Eyi, Thoko, nginamahloni mngani waInio Kumele kengith~ ukuphumuza umqondo kancane. ~uzo~anele ngifun~ umseb~nzl kwenye indawo ekude. OkwamanJe nglzophuma nglye kuFnsco eThekwini. Kuzoba okwesikhashana nje, uma sengi thole umsebenzi ngizohlela kahle umqondo wami. Uthando lukaThami ngi: senalo, a1uphelanga, uma nje kuyinto esenokwenzeka ukuthl ngiphinde ngibe naye." 

   Nebala kwathi lapho ephuma uGcina esibhedlela wanikela kuFrisco. Amkhinindele konke okumehlele. Kube sengathi uyaphupha usebuthongweni uFrisco. Ezwe inhliziyo igxum.agxuma: 

"Ibambe ngakho! Awn, iNkosi iyangithanda. Kuhle nJe ngoba uGcina akatholanga ngane kuPita. Ukonakala kwenye into, ukulunga kwenye. Kuzomele ngibalinde behlukanise ngokusemthethweni. Emveni kwalokho angeke ngililinde ibhadi. Ngizovele ngimshade uGcina kuphele ngetswayi. 

   "Sesifikile isikhathi sokuthi ngikhule ngibe indoda. Kumele ngiyiyeke yonke imikhuba ebengiyenza. Kumele ngiyeke ukweb~ izimoto nokuphanga. Eqinisweni nje akumele nokuthi aze azl uGcina ukuthi ngiphila mpiloni ngempela. Okungiphatha kabi nje i1eli cala lephoyisa engalibulala nozakwabo engamlimaza eGoli. Ngineqiniso lokuthi ngiphephile njengoba ngila eThekwini nje. Okubi nje ukuthi nakhu nengalo yomthetho bathi yinde. Phela uma ngingabanjwa kungonakala kakhulu ngoba kungavuka amanye amacala amaningi engawabalekela. Angethembe nje ukuthi angeke lingilahle elakithi ekugcineni lapho sengizimisele ngokuthi ngakhe umuzi." 

   Kumehlule uFrisco ukufihla isinqumo ayesesithathile ngoGcina. Amtshele-ke. Kudume ikhanda kuGcina: "Ngizizwa kahle ukuthi ngiyamthanda uFrisco, kodwa Ie aseyikhuluma, cha iyangesabisa. Angizazi noma ngisakuthanda yini ukubuye ngishade. Okwamanje ngisaphethwe kabi iphutha engalenza lokuba ngilahle uThami, nokuyilo eselingenze ngangena kuwo .â¢ wonke la manyala esengingene kuwo. UThami ukuphela komuntu engangingalungabazi uthando lwakhe. Ukuphela komuntu owanginika uthando nokwaneliseka, ngaphandle kwaleyo nkinga eyayenze sahlukana. 
"Angisazimisele ngokwenza iphutha engalenza ekuqaleni. Se- 

89 
 

ngikuqonda kahle ukubaluleka kothando ngaphezu kwezinto zonke. Imali iyikho konke kumuntu, kepha ayinaso isigqi enhliziyweni nasemphefumulweni. Ngingawugqokisa urnzimba ng~mali, ngihlale nasendlini kanokusho, ngihambe nangezimoto eziphambili, kepha imali angeke yakwazi ukuthengela inhliziyo, imizwa nomphefumulo wami uthando. 

  "Okubi nje ukuthi anginalwazi lokuthi indaba yokwehlukana kwethu noPita yaziwa kangakanani. Kuzomele kengicashe la kuFrisco ngize ngithole umsebenzi kwenye indawo. Emuva . kwalokho kuyomele ngithungathe uThami, ngizeWise ngicele uxolo kuyena, hleze usengangizwela angemukele. Ngiyazi ukuthi uThami kusayomthatha iminyaka eminingi ukuthi athole umuntu ayomthanda njengoba ayengithanda." 

  UGcina wayebuye aduduzwe uThoko owayehlala njalo emnika ithemba lokuthi izinto ziyobuye zimlungele. Nguye kuphela futhi owayenolwazi lokuthi wayehleli kuphi. 

 

16. ISIFUNGO 

Ukukhula kukaZime kwamfikela nezinselelo ezintsha empilweni yakhe. Wazizwa efikelwa ukungayethembi impilo: "Ngiyasola kuningi okumangazayo okuseza empilweni yami. Kambe kuyinto enjani ukuzazi njengomunye umuntu kanri ungomunye? Zolo lokhu ngithole ukuthi umuntu engimazi njengodadewethu uyena kanye ongizalayo. Kusenjalo kwafika lesi simangaliso somfana onguThula, nosezitholele indawo nothando enhliziyweni yami, nathando 1010 ngiqala ukulwazi ngaye. 

  "Emasontweni edlule ngibone okokuqala ngqa indoda okuthiwa ingubaba wami. Kumanje kunezingane zakithi okumele ngizazi. Ezinsukwini ezingengaki kusuka manje ngizongena esigabeni esinzima sokuba umfazi. Konke lokhu kuza kwelakanyana phezu kwami. Ngiyasola kuningi okuseza nalolu guquko olwenzekayo empilweni yami. Ikhona nje ukuthi kuzomele ngiqine ngibe nesibindi sokubhekana nakho konke okusazongehlela. 

  "Osekungiphatha kabi nje ile ndaba kadadewethu obhidlikelwe umshado, nongaziwa ukuthi ukuphi. Osekungenza nginxanele ukumbona ikhona kanye ukuthi kuthiwa sifana lokhu. Ngizozama ngokusemandleni ukuthi ngimthole ukuze abe khona emshadweni wethu. Kuzomele ngiye kobona 10 Thoko okuthiwa kungenzeka ukuthi uyamazi." Yayigiya kanjalo imicabango ekhanda likaZime. 

  Nebala azame uZime ukubonana noThoko. Kuthi ngenkathi uZime ebingelela uThoko, ethuke kome amathe uThoko: "Hhayi bot Kwake kwenzekaphi-ke okunje kambe? Angikaze ngikubone okunje ukufana kwabantu. Uxole dadewethu ngobuthatha, into nje ngethukile ngoba bengithi ngibona uGcina ngenkathi ngiphendula ikhanda. Sengithuswa ibala nje ukuthi wayeseba mhlophe, wanefiga isidumo esingaka?" 

  "Cha, awudidekanga neze, ubona yena qobo uGcina)o omaziyo. Ninjani-ke Thoko empilweni? Phela sesivele saphaphelana nje ngale kokuthi sazane." 
"Yebo-ke dade, siyaphila, singacela ukuzwa kinina." 

  "Cha, siphilile nathi Thoko. Uzomangala nje ukuthi ubani 10 osekwazi kangaka ekubeni wena ungamazi. Mina-ke nginguZime 

91 




  
wakwaDimba isibongo, Ie oThongathi. Yize-ke ngokuzalwa ngingowakubo uGcina 10 ongifanisa naye." 
  "Yisho bo dade! Uyazi bengisamangele nje ukuthi lokhu Imfana okungaka okwakutheni. Kodwa-ke bengithi ngiwazi wonke umndeni wakubo kaGcina. Wayengakaze asho futhi ukuthi unodadewabo osewashada." 
  "Ubuza ngakhona Thoko. Nokho-ke kuyindaba ende nengakholeki. Ngizothi nje nami ngithole kule minyakana eyedlule ukuthi ngingowakwaZondi ngokuzalwa. Emveni kokuthungatha ngize ngaphumelela ukuthola ubaba kula masonto edlule. Kulapho ngizwe khona nangalo dadewethu okuthiwa sifana okwezithupha naye. Ngingathi nje ngizwe nodaba Iwakhe nokunyamalala kwakhe. Ngithole ukuthi uwena muntu okunokwenzeka ukuthi ube nolwazi lwalapho ekhona." 
  "Iyamangalisa ngempela indaba yakho Zime. Akukholeki ngempela ukuthi kungathi usungaka kube ima uthola ukuthi ungowakuphi. Nendaba kaGcina isasishaqile nje nathi. Ukukhuluma iqiniso nie ngizothi nami angimazi lapho ekhona. Kodwa~ke kuyenzeka angithinte ngocingo. Nakhu-ke nolwakhe ucingo oluyiselula useluvalile. Nami ubesangifihlele ukuthi uhleliphi, kodwa-ke uye athi uhleli kahle yena." 
  "Ngieela uze ungisize uma kwenzeka ekufonela umnike inamba yami yocingo umeele angithinte ngokushesha. Ngizothi nie ngiyashada kule nyanga ezoqala. Nginethemba lokuthi usuku luyofika sengimtholile. Ngingathokoza kakhulu uma nawe ungaba khona. Ngizokushiyela imininingwane ephelele ukuze kuthi noma kwenzeka singaxhumani naye ukwazi ukuyedlulisela kuyena." 
  Banikane-ke imininingwane leyo bese bevalelisana. Kube ukufulathela kukaZime nje uThoko ahIale phezu kocingo aqekethele uGcina isimanga asibone ngamehlo akhe. Athole ukuthi noGcina ubeseke wayizwa Ie ndaba kaZime abafana naye. Kube ikhona-ke ukuthi uzomthinta ukuze ezwe kahIe konke ngomshado ukuze bakwazi ukuhIela konke mayelana nohambo oluya khona. 
  Ahamba amasonto. Zahamba izinsuku. Yaphela imizuzu. Lwafika olungaliyo. Ungephike kushadelwa inkosi ngenxa yedumela nobukhulu bomshado. Eyengqephu ayibuzwa, kuyacaca kuseIe ozamlandela emabhokisini. Akubona ubuningi babantu, banga- 
92 
ngezibi. UThamsanqa uphelekezelwa amabhasi amathathu nohide Iwezimoto. Ayiphathwa-ke ekaZime. Ibandla Iiphelele lonke. Bheka ngoba phezu kwekhwaya yesonto kukhona nekhwaya yezingane zesikole zaseQalakahle okuyisikole afundisa kuso, nayo eshayelwa uye. 
  Basendleleni noThoko benoGcina. UGcina uhamba noFrisco ngemoto kaFrisco. UThoko yena uhamba nomyeni wakhe uSipho kanye nomzala kaSipho uKhulekani. UKhulekani uvakashele umzala wakhe nie ukumhlabakhefu wokulimala. Akuthi lapho besuka eThekwini, nokuyilapho basukela khona, uKhulekani anuke santungwana: 
  "Ngisho kuthiwa izinto ziyefana, ngiyamazi Iowa mlisa osemotweni noGcina. Cha, uye kanye. Iso kanye lesi sibegengu esabulala uSayitsheni Modiba, saphinde sangilimaza nami. USathane! Uye kanye! Pho kufanele ngenzeniani? Angikelulami kahle angeke ngikwazi ukuzimbambela yena, angaba ingozi. Angithi nangu noSipho ukhona? E-eh, engathi ngiyatatazela. Kungenzeka noma yini uma sizama ukumbamba. Futhi-ke lokho kungafaka uThoko ezinkingeni ezinkulu. Okuhle nje ukuthi uSipho uyena oyazi kangcono indawo esiya kuyona. Ingakho nie beeele ukuthi naye abe khona. Kuzomele ngibuzisise kahle indlela kuyena. Angizomtshela lutho. Emva kwalokho ngizobona ukuthi i1iphi isu engizolenza." 
  Nebala a1uthole lonke ulwazi a1udingayo uKhulekani. Kuthi sebesoThongathi edolobheni uKhulekani akhale ngekhanda aeele ukuthenga amaphilisi. Kumkhulule uKhulekani ukuthi ehle yedwa emotweni. Angene ekhemisi qede afike azichaze acele ukusebenzisa ucingo. Akufeze konke. 
  Kuthe uma befika erenke yaseBhamshela bangayithola inkinga yokweduka ngenxa yobuningi bezimoto eziya khona. Bafika seyiphakathi inkonzo yomshado yize besebaningi okuyima befika. Bangene esontweni ngenkathi sekwenziwa izifungo. â¢. Bamuzwe umfundisi ngenkathi ethi: "Uma kunokwenzeka ukuthi kubekhona ongahambisani nokuhlanganiswa kwalaba ababili, futhi enezizathu nobufakazi obunqala balokho, makasho ... Uma ekhetha ukuthula makathule kuze kube sekufeni kwakhe." 
Aqhubeke-ke umfundisi abafungise. Kuthi lapho uGcina ezwa 
93 


 
izwi likaThami afise ukuchusheleza aie afike phambili, ikhona ezobona 10 muntu onezwi angalingabazi ukuthi lingelikaThamsanqa. Ababophe umfundisi. Athi kuThami akaxhawule umkakhe uZime. Aphenduke uThami abheke uZime. Abubone !Cahle uGcina ubuso bukaThami. Kuthi akaqhume phezulu ngegilo. 

  Kuthi lapho ethi uyamemeza uGcina aphazanyiswe umsindo wokuma kwezimoto ngesankahlu emnyango. Kungene amaphoyisa amabili agqoke inyumfomu. Aphethe izibhamu ngezandla. Aqonde ngqo kuFrisco ovele emile ngenxa yobuningi babantu. Limtshele igazi uFrisco. Aphuthume esakhe isibhamu phansi kwejakhethi lesikhumba aligqokile. Aphonseke kuyena uGcina ethi uyamvikela ngenkathi iphoyisa limkhomba ngesibhamu. Lishaye kuqala iphoyisa ebelikade lifikile limi eceleni kwakhe, lingagqoke nyumfumu. Kudume uzulu! 

  Inhlamvu ingene ekhanda kuFrisco. Ingena nje inblamvu kuFrisco nesibhamu sakhe sesiqhumile ngenkathi uGcina eziphonsa kuyena. Ingene inhlamvu iyobhajwa esinyeni. Baye amasolokohlo phansi. UFrisco angalitholi ngisho ithuba lokuyalela. 

   UGcina wayongeniswe egunjini labagula sakufa esibhedlela sekubonwa ngokusa. 
â¢â¢â¢ 
Izinguquko zisenjalo empilweni kaZime. Okuhle nokubi okumehlelayo kuyethusa kumangalise. Umfikele umbiko ngesiguli esilimale esontweni ngenkathi eshada. Umbiko usawuthola kuyena uThoko. Banikele khona noThami. Akasangabazi uThami ngesiguli esisesibhedlela. Sekusele ukuthi adelise amehlo nje. Nebala bafike esibhedlela. Uye nezinqotho uGcina. 

  Endleleni sebebuyela ekhaya kuthulekile emotweni akekho okhulumisa omunye. Kuze kuqale yena uZime: "Kade ngangibona Thula! Okwakobani nje ukubona umuntu esexhunywe umapayipi ngaloluya hlobo. Uma ngingase ngithi ngimbonile usisi Gcina ngabe ngisukela aluhlaza. Ngesabe ngisho ukumbuka phela mina. Asethembe nje ukuthi useyomphosa umbalane. Ikhona ngiyombona kable esephapheme." 

  Ngisho ukuthi abeke nje umbono uThami kule nkulumo kaZime. Kungamphathi kahle lokho ukuziba kukaThami uZime. 
94 


"Benginganakile ukuthi ngikhuluma ngedwa Thula. ~ukhon.a yini okusemqondweni wakho? Bengizothi wethuswe mto OYl- ,,- 
bonile kodwa kubukeka kungaphezu kwalokho." 	. 
  "N~iyaxolisa Zime ngokungakunaki. Akukhona ukuthi angiyi: lalele inkulumo yakho. Ngingathi nje ushaye khona uma uthi ukwethuka. Kuyiqiniso futhi ukuthi kungaphezu kokwethuka. Empeleni nje kukhona okungethuse kakhulu. Enging~az~ ukuthi ngizokuqala kanjani nokuthi uzokwamukela kanjam wena." 
  Ahleke uZime: "Engathi uyakhohlwa wena Thula ukuthi singamakholwa. Mina-ke kudala ngazinikela ekwamukeleni izinto njengalokhu zinjalo. Ungakhuluma nje ukhululeke." 

  "Eyi, izinto zimane ukwenzeka Zime. UGcina ngiyamazi, futhi ngiyamqonda ... " Ayilande yonke njengoba injalo indaba yabo isuka ekuqaleni iye ekugcineni, angashiyi lutho. 

  "Ngiyadabuka Thula ukuzwa ukuthi indaba kasisi Gcina nawe ikuthinta kakhulu kangaka. Babusisiwe Thula abantu ababekezelela ubuze babo, beneliswe i1okho iNkosi ebaphe khona. Nginevuso elikhulu Thula lokuthi umshado wethu uyinto ehlelwe uMdaii. Uyazi yena ukuthi usopheni ngawo. Angethembe nje ukuthi lolu daba engiluzwayo luwudaba lokugcina kulolu chungechunge lwezigigaba eseziphenduka ingxenye yempilo yami." 
â¢â¢â¢ 
Ziphelile izinyanga ezine uGcina esesibhedlela. Odokotela bazame ngakho konke okusemandleni ukuphephisa impilo yakhe. Uphilile yena kodwa imizwa yakhe, ngokunjalo nomqondo wakhe, akusenathemba lokuthi kuyophinde kusebenze kahle. Uyaphila wona umqondo wakhe kuphela nje ulahlekelwe inkumbulo yezinto esezenzeka. UThami noZime kungumsebenzi wabo ukuvakashela uGcina esibhedlela, okungenani kane ngesonto selokhu angena esibhedlela. 

  Lufike usuku lokuphuma kukaGcina esibhedleia. Useyinto yesihlalo nje edinga uthando nokunakekelwa. Ukhona noMaNtuli noZondi. Usexolile uZondi. Bangayinakekela indodakazi yabo okwesikhashana besaphila. Iyosala nobani kodwa uma sebedlulile kulo mhlaba? 
95 
 
  
 
   Bahlanganise amakhanda oGcina noZime. "Kukuwena Thula uma uvuma njengenhloko yomuzi. Mina ngingazibophezela ekutheni ngimnakekele usisi kuze kube ukufa kuzibengela la kunone ngakhona. Inkinga isekutheni nami angiyazi imihla yokuphila kwami emhlabeni ukuthi iyophela nini. Angithandi ukuthi uma kwenzeka ngifa ngikushiye nomthwalo ongaphezu kwamandla akho. Ngingazi-ke phela noma usabambe igqubu ngesenzo akwenza sona." 
   Amoyizele uThula: "Ngiyawabonga arnazwi akho akhuthazayo Zime. Ngibonga uthando, uzwelo, nokunakekela okukhombisayo ngoGcina. Ngithole umfazi isibili la kuwena. Kuhle nje Zime ngoba ulwazi lonke udaba lwami noGcina. Eyegqubu yona yaphela mhlazane uvuma ukuthi ngithumele abakhongi kini. 
   "Ngizothi nje Zime phakathi kwezinto ezazingenze ngangafuna' ukuthi ngiphinde ngizimbandakanye nothando ukuthi ngangenze isifungo noGcina sokuthi ngiyomthanda kuze kube sekugcineni. Ebuhleni nasebubini. Ngeshwa-ke leso sifungo sengisenze nawe. Ngingazi-ke nami kuwena. Ngokwami bengibona lisekhona ithuba lokuthi ngigcine isifungo sami ngokuthi ngimnakekele nami uGcina kuze kube sekugcineni. Singazi-ke phela ngoba nesikhwele sibuzwa kinina." 
  "Kuhle nje ngoba nangu nobaba ukhona. Kuzomele umnike ilobolo lakhe kusashisa nje. Angazi-ke noma umfundisi uyosamukela yini isithembu sakho." 
Bahleke. Babukane. Bahleke futhi. 
96 
,-  