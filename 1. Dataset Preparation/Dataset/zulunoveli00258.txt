  
Emkhumbane 

nguNomadiphu Khumalo 
yahluzwa nguNozizwe Madlala esizwa nguSizakele Mkhize 
  
Ngalencwadi 
UNomadiphu Khumalo uhlala KwaMashu. 
Uyathanda ukuxoxa ngomlando, futhi unekhono lokukhumbula izinto ezenzeka kudala. Lendaba ngoMkhumbane ingumlando obalulekile ezimpilweni zabantu baseNingizimu Afrika ngoba iyisikhumbuzo sokuhlukumezeka kwabantu ngaphansi kombuso wobandlululo. Futhi isinikeza ithuba lokwazi kangcono ngabantu ababephila ngalesosikhathi. 
UNomadiphu ungomunye wabantu abasuswa eMkhumbane, bathuthelwa ezindaweni ezahlukene. Abantu abaningi baseMkhumbane bathuthelwa KwaMashu naseMlazi. Abanye baya koDassenhoek nakwezinye izindawo ezizungeze iTheku. UNomadiphu uthandile ukuthi sibhale ngomlando waseMkhumbane ukuze ulondolozeke. 
 
 
 
 
 


sisazikhokhela. Sasikhokha idiphozi yopondo ababili. Bese kuthi njalo ngenyanga sikhokhe intela yopondo abathathu. 
Indaba yoMkhumbane ngiyayazi ngoba ngangihlala khona ingakakhiwa iChesterville. Sewadilizwa uMkhumbane, kwasala igama lodwa. Umlando ngempilo yaseMkhumbane uqoshwe ezingqondweni zabaningi ababehlala khona. Ngithe angiyixoxe lendaba ukuze umlando ngoMkhumbane ulondolozeke. 

 
UMkhumbane kuseyimizi yabantu 
Ngafika eMkhumbane ngo-1929. Yiwo lonyaka ekwasuka ngawo isidumo se-LC.U. samapasi. I-LC.U. lena kwakuyinhlangano eyayilwela ukuthi abantu mabangaphoqwa ukuthatha amapasi nokuthi bathelele amakhanda. 
Ngafika eMkhumbane kuseyimizi yabantu. Babezakhele nje izindlu zodaka notshani. Zikhona futhi nezazakhiwe ngothayela. Yilowo nalowo muntu wayenendawo yakhe. amahheka amakhulu. Abantu bakulendawo babakhiswa umlungu uMnumzane Blackhurst. UMnumzane Blackhurst wayethanda ukusiza abantu ngoba ethi uyise wasindiswa umuntu omnyama empini yaseSandlwana. 
  
 

Lapha eMkhumbane ngangihlala kwamalume, umfowabo kamama. Umalume wayengilande kwaSigujana, eMerrivale lapho engangikhulele khona. Ngasengifunda ibanga lesihlanu. Ngangihlala kubo kababa kodwa ubaba yena esashona. Ubaba wayeshonele ezimayini eGoli. Njengoba ubaba wayeshone engakaqedi ukulobola umama, isiko lalithi abakubo abanalo ilungelo ngami. Umalume wangilanda ngokwesiko ngoba engafuni ukuthi kuze kufike isikhathi sokuthi ngende ngisahlala nabakubo kababa. 
Kanti ungilanda nje umalume sekuzosho ukuthi angisezukukwazi ukuqhubeka nesikole. Umalume wayenesifo sokuwa, futhi engenamuntu wokubondla nomkakhe. Wabe esethi kimi, "Uyabona-ke ntombazane, usufike kuleliTheku. Kuyahlushekwa. Kuzofanele uphume uyofuna umsebenzi." 
Awu! Kwangiphatha kabi lokho emoyeni ngoba ngangisithanda isikole. Futhi ngangibona sekuseduze ngiqede. 
 
Ngokwemfundo yakudala kwakuthi uma usuqede ibanga lesithupha ukwazi ukuyofundela noma ubuthishela. 
Kwakungasekho ukuphinda emuva. Ngaphuma nempela ngayofuna umsebenzi. Ngawuthola ejalidini. Ngangiwasha, ngiayina, ngipheka, ngenza wonke nje umsebenzi wasendlini. Ngangihola upondo neshumi ngenyanga. Leyomali ngangiyinika umalume bese yen a enginika ishumi. Kulelishumi ngangithenga ukotini, ngikhiloshe. 
 

 
Impilo yaseMkhumbane 
Sasithenga kuBooth Road, eMaNdiyeni. Zaziziningi izitolo. Kwakukhona KwaMafutha kanye nezinye ezazikuDunbar Road. Uma uya khona wawudlula emaRomeni, uhambe njalo uze uyodlula futhi eZinkawini, kuWiggins Road. 
 
Uyabona-ke eMkhumbane abantu babeziphathele umthetho. Iphoyisa lalingangeni. Lalifika nje mhlazane kuvele okuthize, liza ngoba libiziwe. Njengokuthi nje mhlawumbe sekufe umuntu, futhi ezifele, engabulewe. 
Abantu babengaboshelwa utshwala eMkhumbane. Kwakwaziwa ukuthi ikobantu, baziphilela ngendlela yabo. Futhi sasingekho isishimiyane, ekuyisona esasibophisa. Babezigayela utshwala besiZulu. Isishimiyane safika kamuva nabantu baseSampson, nakoMayville. 
Kwaqala-ke manje ukuthi abantu baboshwe. Uzwe kuthiwa kungene amaphoyisa kwasibanibani. Kuthiwe afike abopha ngoba efice isishimiyane. 
. 
Zanda futhi manje izinhlobo zokugaya 
utshwala. Kwakukhona utshwala obabubizwa ngokuthi umaconsana noma ugavini. Kwakuthiwa umaconsana ngoba kwakuthi uma sebubila buconsele esitsheni buthi, co, 
 

 
co, co. Umaconsana wawuphekwa ngamadilamu, kuboshwe ngamasaka ukuze ungaphumi umoya. Bese kuthi ngaphezulu kubekwe indishi enamanzi abandayo, okupholisa. 
LendIeIa yokugaya yayifike nabantu ababesebenza kagologo, esilungwini. Babebubiza ngamagama amaningi okufihlela amaphoyisa. Babethi ugavini, noma umaconsana, noma bathi yizingodo. 


  
Wawubophisa kakhulu ugavini. Kwakufike kube yiwona, kube isishimiyane bese kuba insangu. Kwakwaziwa kahle nje ukuthi uyisiboshwa uma uke watholakala uphethe Iezizinto. 
Kwathi kusuka aqaIa ukubahlupha abantu amaphoyisa. Basebeboshwa noma bengonile. Amaphoyisa ayesengena njalo noma engasahambi ngokomthetho. Uma uficwe unembazo yokucanda izinkuni, ithathwe. Ubesathe, "Hawu, imbazo yami iyaphi?" 
 

ungatholi mpendulo. Futhi nembazo yakho Ieyo awusophinde.uyibone. 
Kokunye Ialifika iphoyisa Iithi ligunyazwe umthetho. Kanti lithunywe isitha sakho ukuthi lizokunyuka nje, likuhIuphe ungone Iutho. 
Kwenzeke ngokunye Iingene emzini libophe indoda. Kanti seliphethe omunye umqondo. Kuthi lingayibopha qede indoda libuye selizothatha umkayo. 
BaqaIa kanjalo-ke ukuwashaya abantu amaphoyisa. 

 
Ukusuka kwethu eMkhumbane 
Kwavela indawo eyayibizwa ngokuthi kuseGood Hope, ezitendeni. Zazidayiswa izitende. Abantu babezithenga ubuthaphuthaphu. Kepha umalume akafunanga yena ukusuka eMkhumbane, ethi akazani nendaba yokuthenga futhi uzihIaIeIe kahle eMkhumbane. 
Saze sasuka eMkhumbane ngoba sekushone umkamalume. Ngangingenaye umuntu wokungibhekela umalume emini njengoba ayenesifo sokuwa. Futhi nohulumeni wayengazikhathazi ngabantu abakhubazekile nabahluphekayo. Sasizwa uMfundisi Mcanyana waseSabatha owathi kungcono umalume ayohlala kwakhe ngoba kwakuhIaIa kunabantu khona. Wathi uzobacela ukuthi bangibhekele yena ngesikhathi ngisemsebenzini. 
 

Indlu kamalume sabe sesiqashisa ngayo: 
Sathutha sayohlala kwaMcanyana. Ngaze ngashada sisahlala khona. Ngashadela kwaKhumalo. UKhumalo wayesebenza kwaloliwe. Kwathi sengiphethe ingane yesine sathutha ngoba sesithole indlu eChesterville, kuRoad 4. 
 
IBantu United Zakhe  
EChesterville kwakukhona amadoda ayephethe izindaba zelokishi. Enye yalamadoda kwakunguChampion. UChampion wayeqambe inhlangano yomphakathi ekwakuthiwa yiBantu United Zakhe, noma yiB.U.Z. Lenhlangano yayakhelwe ukuthi amadoda azane endaweni yaseChesterville futhi benzela ukuthi uma beyobeka izikhalo kwaNdabazabantu, izwi labo lizwakale. 
Zaziningi izinkinga umphakathi owawubhekene nazo. Kwathi ingaqina inhlangano, base bekhuluma ngenkinga yotshwala. UNdabazabantu waÂ¥esevale ukuthi abantu bazigayele utshwala emizini yabo. Kwasekwakhiwe indawo lapho ekwakudayiselwa khona utshwala bukaKopeletsheni ekwakuthiwa kuseMatsheni. 
 

 
Abaholi bomphakalhi 
Laba ngabaholi ababeka induku ebandla ngokuthi basukumele phezulu ukuxazulula izinkinga ezazikbungethe umphakathi. Lesi kwakuyisikbathi esinzima kakhulu. 
Amagama abanye babo ayaziwa. Bango: 
Uhla olungaphambili - Stephen Ntombela, J.J. Shabalala, Johan Mhlongo, Battersby Ntuli; 
Uhla oluphakalhi - MIn. D. Ngcobo, Mabaso, Esau Makatini, Isaac Zwane, Mthiyane; 
Uhla olungemuva - Hadebe, Mndaweni, Nkosi, Mlambo. 
 
Kwakukhona aMatshe amakhulu kuVictoria Street namanye ekwakuthiwa kukwaGez'izandla. 
Umphumela walesisenzo sokwakhiwa kwaMatshe kanye nokuvinjelwa kwabantu ukuthi bazigayele wawungancomeki neze emphakathini. Amanye amadoda ayengasabuyi ekhaya, imali isiphelela eMatsheni. 
Amadoda eB.U.Z. abiza umhlangano. Athi, "Sizokwenzenjani? Asinakubugaya utshwala la emizini yethu? Sesiphenduke iziboshwa endaweni yethu? Senzenjani?" 
UChampion benoMwelase bathi akuthintwe amakhosikazi. 
Nempela sabizwa. Sakhethwa saba yisithupha ukuthi siyokhuluma . noNdabazabantu. KwaNdabazabantu sabuzwa ukuthi, "Nikhala ngani, makhosikazi? " 
 

 
Sathi, "Sifuna ukuthi sivunyelwe ukugayela abayeni bethu. Sizogaya utshwala obulingene ukuthi abayeni bethu bahlale emakhaya ngokomthetho. Sikhathele wukuthi abayeni bethu bayogwinywa yisikomplazi, beyothenga utshwala." Leyo kwakuyindlela yokutshela uNdabazabantu ukuthi asifuni imali yabayeni bethu iyophelela eMatsheni .. 
Nempela sanikwa imvume. Kwakuba yilowo nalowo muzi uthole incwadi yemvume. Sasibekelwe umgomo wokuthi singagaya kuphela amagalani amane. Uma kuzobakhona umshado noma idili sasenza isicelo sokuthi seqe kulenani. 
Ngalesosenzo sethu singamakhosikazi sawakhombisa amadoda ukuthi sinaso isibindi. Nenhlangano iB.U.Z. yasibuka ngamanye amehlo. 
 
 
KwaMgenge 
EMkhumbane kwakukhona kwaMgenge emdansweni. UMgenge 10 wayakhe kuFairbreeze Road. Kulendawo kwakukade kwakhe khona amaNdiya, asuka ngempi ka1949. 
 

UMgenge wayakhe izindlu ezifana namabhalekisi Kuzona wayebeke abantu besifazane, ebabekele ukuthi bagaye isishimiyane esasithi yena. Sasidayiswa isishimiyane futhi kudayiswa nokudla, kudayiselwa abantu ababeze emdansweni. 
KwaMgenge kwakudanswa imini nobusuku. Izintombi zazifika nezinsizwa, kube sengathi zibona umbuso omusha. 
Kanti kunjalo nje kwakungayi lubuyayo kwaMgenge. Umuntu wayegwazwa, isidumbu sithwalwe ebusuku, siyolahlwa kude. Kungaziwa ukuthi washonaphi. Kwakufana nokuthi uma uze kwaMgenge uze ethuneni. Kepha abantu babeza khona kunjalo, bedonswa ubumnandi ababebuzwa uma sebefike khona. 
UMgenge ndini 10 wayengenayo inkosikazi. Amahlebezi ayethi wayibulalela eRiverside, lapho ayehlala khona kuqala. Futhi kwakuthiwa akazange aboshwe nokuboshwa ngoba amaphoyisa ayemsaba. 
 

Kwakuthi-ke uma intombi eyithandile uMgenge iphathiswe okweqanda, noma njengendodakazi yenkosi. Yayiba nomuntu oyigezayo, ozophuma nayo noma iyaphi, ngisho noma seyiya endlini encane imbala. Yayiwashelwa izingubo, ithengelwa nezimonyo. Ithi uma iqhamuka kuthiwe, "UmkaMgenge 10, akathintwa." 
UMgenge wayesatshwa kabi. Wayenabantu bakhe ekwakuthi uma eke wasola noma wezwa ukuthi wena nsizwa amehlo akho 
 

uwanwebela intombi yakhe, athi mabakugwaze. Kuphele kanjalo. 
Mina ngangifika kwaMgenge ngizodayisa inyama. Umyeni wami uKhumaIo namanye amadoda babethenga izinkomo bazihIabeIe kwaBhanki. Ngangifika kwaMgenge ngibeke ubhasikidi wami phansi bese ngibabiza abantu ukuthi mabeze bazothenga. Babebaningi abantu ababethenga. Ngisho noMgenge uqobo Iwakhe wayethenga, ethi, "InhIe inyama yalomama. Mfana, hamba uyongithengela." Ngangiye ngigoduke sengiphethe noma opondo abahlanu. 
Lena kwakuyindlela yokuziphilisa, njengoba ngase ngiwuyekile umsebenzi wasejalidini. 
Zazithiuma sezikhala izinsimbi zakwaMgenge uzizwe noma ukuphi. Abaziyo babeye bathi, "Ungabozilalela izinsimbi lezi. Ziyokuphindisela emuva. " Zaziningi nezingoma ezaseziqanjiwe ngalendawo yakwaMgenge, njengayo nje lena eyayithi, "Ulele kwaMgenge akasebenzi ulova." 
 
Ukungena kukaKopeletsheni 
Kwathi angashona qede uMnumzane Blackhurst, ipulazi Iabuyela kwindodakazi yakhe. Yayibaphethe kahle abantu intombazane, inozwela nayo njengoyise. Kwakwenzeka ukuthi abantu baye kuyo beyozikhalela bethi, "Angithelanga, Nkosazana ngonyaka ophelile ngenxa yokwehluleka." Babike usizi lwabo. Bese ithi intombazane, "Kulungile uma ungathelile, wuyeke Ionyaka ophelile uthelele lona." 
Sezwa ngolunye usuku kuthiwa isiyahamba intombazana, ilidayisile ipulazi. Kwathiwa lithengwe uKopeletsheni. Nempela yathuthake njalo. Hawu, kwasuka esikh.uIu isiIiIo kubantu, bekhalela inkosazana ebibaphethe ngozwelo. 
KwaqaIa ukuthi basuswe abantu eMayville naseOverport. Bakhishwa ezindaweni 
 
 
zamaNdiya nasemajalidini, ngokuthi uhulumeni wayeseshaye umthetho wokuthi kuhlalwe ngokuhlukana abezinhlanga ezahlukene. Basuswa qede beza eMkhumbane. Kwaqala kanjalo ukuthi uMkhumbane uphenduke isikomplazi. 
  
Ngelinye ilanga kwathiwa bekufike umlungu, evela kwa Kopeletsheni. Kwathiwa ufike wathi, "Ngizonakhela umuzi omuhle ngoba lezindlu enihlala kuzo zifana nezamagundane. " 
Zakhiwa nempela izindlu. Zazakhiwe zafana nezaseMsizini, eKwatazi. Kwathiwa igama lelokishi yiChesterville, liqanjwa ngaye lomlungu wakwaKopeletsheni, uChester. Ngaphambi kwalokho kwakuthiwa yiseBlackhurst, kususelwa kuMnumzane Blackhurst. 
Kwaqala-ke ukuhlupheka. Kwakuthi uma ufuna indlu ubuzwe incwadi yomshado. Kwasho ukuthi uma ufuna indlu, ncika ngendoda. Baqala abantu ukushada noma bengahlosile benzela ukuthola amalungelo. Uma ungashadile wawubukelwa phansi ngabomthetho, kungaziwa nokuthi ungubani. 
 

 
Nasenkantolo kwakuyiso leso. Asithi umntanakho uvelelwe yingozi, wakhuleliswa umuntu. IMantshi yayifike ikubuze ukuthi, "Uhlalaphi? Ushadile?" Uma uke wathi awushadile ikhumule izibuko, izibeke phansi, ikubuke. 'Awu! Awushadile? Uhleli nje nendoda? Indaba yakho angikwazi ukuyikhuluma ngoba nalengane yakho ivelelwe yilengozi nje ngoba nawe uhleli loluhlobo." 
Kwakuphilwa leyompilo ngalesosikhathi. 
 
Ayavalwa aMatshe 
Utshwala baseMatsheni babuthengwa ngezikali. Amadoda abuthenge iphele yonke imali. Amanye ayengasagoduki, esehlala khona eMatsheni. 
Kwathi ngo-1958 amakhosikazi athi, "Cha, asihambe siyobuvala utshwala baseMatsheni, buphele buthi nya. Sikhathele yilendaba yokuthi imali isiphelela khona, izingane zethu zilaIe zingadlile." 
 
 
Nempela basuka abafazi. Babhukula baqonda khona eMatsheni. Babephethe iziqwayi nemishiza ngenxa yokuthi bebona amadoda engafuni ukuphuma eMatsheni. Angena ngenduku amakhosikazi endodeni. Yayithi uma inkosikazi ifika iphethe umzaca, ibhule noma iyiphi indoda, noma ekabani nje kungenandaba. Kwakuye kuthi noma isizikhalela indoda ithi, ''Awu, ngenzeni?" ithi 
 
inkosikazi, "Ngithi, phuma! " Iphume indoda. 
Futhi ayengasibeki isandla amadoda enkosikazini. Ayephuma eshesha. 
Kwathi noma sekufike amaphoyisa ezowabopha amakhosikazi, awuqhuba umkhankaso wawo. Lomkhankaso wadlondlobala waze wayofika nakwezinye izindawo. Avalwa aMatshe, lonke iTheku. Kwasengathi abantu batshelene. 
 
Isibindi esingaka namanje ngeke ngikutshele ukuthi sasivelaphi. 
 
