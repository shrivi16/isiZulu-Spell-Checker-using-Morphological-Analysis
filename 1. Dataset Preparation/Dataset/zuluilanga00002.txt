IKHASI 2 ILANGA, OCTOBER 4, 2006 
You don’t
have to be a
little fish in
a big pond. 
Advertise your service or
product in the most
widely read newspaper.
Advertise Ilangain the 
Tel Bo, Chris, 
Nkosi or 
Sharon : 
031-3374000 
SAZI MAJOLA 
INDABA yemingcele phakathi 
koMasipala wakwaHlabisa nowaseMtubatuba 
ingase idale uqhekeko 
phakathi kwezakhimizi zalabo 
Masipala njengoba abantu abangaphansi 
kwamawadi amathathu u- 
1,2,3 kwaHlabisa beshaya phansi 
ngonyawo kwelokuthi kuqashwe 
abantu bamawadi kusukela ku-4 kuya 
ku-19 emsebenzini wokwakha izitolo 
okuwuhlelo lokuthuthukisa 
leliya dolobha. 
Laba bantu okuthe ngoLwesibili 
bamasha bebheke emahhovisi 
akwaMasipala kwaHlabisa bathi 
kungenzeka kanjani ukuthi kuqashwe 
abantu bala mawadi ngoba kabathengi 
kwaHlabisa bathenga 
eMtubatuba. 
UNkz. Nomfundo Maphumulo 
oyilungu leSteering Committee lakwaHlabisa 
utshele ILANGA ukuthi 
bamashe baya emahhovisi akwa- 
Masipala wakwaHlabisa lapho bebelindelwe 
khona yimenenja yakwa 
Spar ukuzoxoxisana nayo mayelana 
nodaba lokuqashwa kwabantu. 
Uthi ngesikhathi befika kwaMasipala 
bahlangabezane nezimbila 
zithutha ziholwa ngemhlophe phambili. 
“Sifike kukhona uMnu Bhengu, 
esingamazi ukuthi uyini kuMasipala, 
uthe ngeke sikhulume nemenenja 
amakhansela engekho wasivalela 
isango. Sesize sanquma ukuthi 
uMasipala namakhansela kababuyele 
eceleni kuqhubeke intuthuko,” 
kusho uNkz Maphumulo othi 
kunenyavunyavu yezincwadi asebazibhalela 
uMasipala bekhala ngezidingo 
zomphakathi kodwa lutho. 
“Size safonela ikhansela uKhumalo 
(uMnu Mbonisi ongusihlalo 
oqondene nezokwakha kwaHlabisa) 
okuyilo elize lasivulela isango. Esikufunayo 
wukuthi kuqashwe abantu 
noma beno-standard 10,” kuqhuba 
yena. Ubuye wathi ekugcineni 
baphumelele ukubonana nemenenja 
kwaxoxwa kwaphethwa ngokuthi 
kuzoqashwa ngale ndlela umphakathi 
ofuna ngayo. 
Ngaphandle kwalokhu ILANGA 
lihabule ukuthi kunabantu abesebegwazile 
baphinde bahlolelwa 
imisebenzi ezitolo ezingakakhiwa 
nokwakhiwa. Kanti kuthiwa indlela 
obekuqashwa ngayo bekuyindlela 
yokuzigayela amaphuzu kwezepolitiki. 
UMnu Scott Rutherford ongenye 
yezimenenja zakwaSpar uthe: 
“Thina sifuna ukwakha izitolo kwa- 
Hlabisa okungezakwaSpar enxanxatheleni 
yezitolo eyakhiwayo, kasinandaba 
nezinye. Sibe sesithi sifuna 
abantu abazosebenza. Siye ku- 
Masipala nasemakhanseleni. 
NgoLwesibili-ke umphakathi 
umashile ukhala ngokuthi kuqashwe 
abantu basemawadini u-1,2,3 kuphela. 
Sishilo ukuthi sizoqasha ngale 
ndlela abayishoyo sibe seselula 
nesikhathi sokuhlola ama-CV. 
“NgoMsombuluko (namuhla) sizophinde 
sihlangane kube yileli komidi 
elakhiwe ngumphakathi amakhosi 
namakhansela engethemba 
ukuthi kakukho okuzongahambi kahle 
ngoba zonke izinhlaka zizobe zimelekile.” 
Ikhansela uKhumalo uthe: “NjengoMkhandlu 
wakwaHlabisa sifuna 
ukwenza isiqiniseko ukuthi bonke 
abantu bayaqashwa. Empeleni njengoba 
bebemasha bebecabanga 
ukuthi sekuqashiwe kanti cha kakukaqashwa 
nabo bafike bakuzwa 
lokho.” 
SAZI MAJOLA 
kwezabasenzi 
INYUNYANA yabasebenzi basezitolo, 
iSouth African Catering, 
Commercial and Allied 
Workers’ Unions (SACCAWU), ithi 
izoqinisa amatomu esitelekeni sabasebenzi 
basezitolokazi zakwa- 
Shoprite esesidonse isikhathi eside. 
Lokhu kutshelwe ILANGA ngu- 
Mnu Thabo Mahlangu okhulumela 
iSaccawu ngoLwesine ngesikhathi 
limbuza ngodaba lokunxusa kwabo 
iCCMA ukuba ibize uShoprite ukuba 
eze etafuleni kuqhubeke izingxoxo. 
Emuva kokuba abakwaShoprite 
bekhiphe isitatimende esihambisana 
nencwadi beyibhekise 
kwabakwaCCMA ethi banyakaziswe 
yizitatimende ezithunyelelwe abezindaba 
yiSaccawu ezithi kunokudideka 
ngezingxoxo zokuthola isixazululo 
odabeni lwamaholo phakathi 
kwenyunyana nenkampani yakwa- 
Shoprite. 
Le ncwadi ebibhalwe nguMnu 
C.J.C. Burger ongumqondisi kwezabasebenzi 
bakwaShoprite iqhuba 
ithi abakwaCCMA bakuqonda kahle 
ukuthi kasibanga khona isixazululo 
ezingxoxweni ezibe khona selokhu 
kuqale lolu daba. 
“Umhlangano wokugcina owaba 
kwaCCMA zingama-31 kuNcwaba 
(August) kulo nyaka waphela emuva 
kokuba inyunyana icele ukuba umiselwe 
usuku olungaziwa. Izitatimende 
zeSaccawu ezithumelele abezindaba 
emahoreni angama-24 
edlule zithi inyunyana isinxuse i-CCMA 
ukuba ingenelele ngokomthetho 
ongu-section 150, ithi nathi sicele 
ukuba kube khona umhlangano. 
Kuyasicacela ukuthi inyunyana 
ifuna ukuba kuqhubeke izingxoxo 
kodwa kayifuni kubonakale ukuthi 
yiyona efuna ukuba lokho kwenzeke, 
lokhu sikubuka njesenzo sobuvaka,” 
kusho uMnu Burger esitatimendeni. 
“Kasikhathazekile ngalokho. Kasikaguquki 
kwesasikushilo selokhu 
kwaqala isiteleka okokuthi sizimisele 
ukuqhubeka nezingxoxo zamaholo 
ezizoholela esixazululweni 
esisheshayo noma ngasiphi isikhathi,” 
kuqhuba uMnu Burger ophethe 
ngokuthi banxusa i-CCMA ukuba 
ibize umhlangano ophuthumayo 
phakathi kwezingxenye zombili. 
UMnu Mahlangu uthe njengoba 
abakwaShoprite bethi iSaccawu 
ifuna umhlangano kodwa kayifuni 
kubonakale ukuthi yiyona ewufunayo 
yona kayinendaba ukuthi umhlangano 
ubizwa ngubani kuphela nje 
uma kuhlangenwe. 
“Inhloso bekuwukukhumbuza i- 
CCMA ngoba emhlanganweni wokugcina 
sasithe sisayokhulumisana 
nabantu esibamele. Manje sesikulungele 
ukubuyela etafuleni. Kasinandaba 
ukuthi ngubani obize umhlangano 
kodwa uma kungukuthi 
kasivumelani kulo mhlangano sizoqinisa 
kakhulu esitelekeni sisebenzise 
umthetho onguSection 77, 
ngeke sisaba ngesabasebenzi bakwaShoprite 
kuphela sekuzoba yibo 
bonke abasebenzi abangaphansi 
kweSaccawu (Secondary strike),” 
kusho uMnu Mahlangu obuye wathi 
engqungqutheleni yeCosatu kuphakanyiswe 
ukuthi amalungu eCosatu 
angathengi kwaShoprite. 
“Sizosebenzisa amapheshana 
abhaliwe namabhodi sinxuse umphakathi 
ukuba ungangeni ezitolo 
zakwaShoprite, nasengqungqutheleni 
yeCosatu kuphakanyiswe ukuba 
amalungu ayo angangeni ezitolo 
zakwaShoprite. Sizimisele ngokuhlangana 
nabaqashi banike abasebenzi 
lokho abakufunayo nje kuphela 
okungenani okusondele,” kuphetha 
uMnu Mahlangu. 
Abasebenzi bafuna amaholo 
akhushulwe ngama-R300 noma i- 
10% kuthi abantu abahola kancane 
bathole izi-R2.500 kanye nokuthi 
abasebenzi abayitoho banikezwe 
umfaniswano. U-Shoprite usame 
kuma-R265 kanti ezingxoxweni ezike 
zaba khona phambilini wethembise 
ukufaka u-R5 kube ngama- 
R270, iSaccawu yashaya phansi ngonyawo 
yathi ngeke iwemukele. 
sazim@ilanganews.co.za 
I-Saccawu izoqinisa amatomu 
esitelekeni sakwaShoprite 
ABAFUNDI basesikoleni iMbokodweni Primary School 
eMlazi bashaye ujenge bamukela ukudla kuNkk Irene 
Shozi ongumzali womunye wabafundi, kanti banekhishi 
abalinikelelwe ngabakwaGame Stores elidle izi-R200 
000. Ababukelayo nguthishanhloko uMkhonzeni Maphumulo 
no-Iris Naidoo wakwaGame Stores. 
Baxatshaniswa yimingcele

