 
  Uxamu kavinjelwa
 
 nguSiphiwe Gumede imidwebo nguGlynn 
 

USizwe kwakungumfana wakwaMehunu eNtuzuma. Umama wakhe wayesadlula emhlabeni ngakho wayehlala noyise. 

Kusukela esemneane, iphupho lakhe kwakungukuba ngumshayi sibhakela uma esekhulile. Wayesithanda impela isibhakela. 

Wayesibuka nakumabonakude aze aziqeqeshe phambi kwesibuko efake amasokisi ezandleni sengathi amagilavu. 

 
 
Esefunda ibanga lesithathu uSizwe waxoxela ubaba wakhe ngephupho lakhe. "Baba, impela ngifuna ukuba umshayi sibhakela ngelinye ilanga. Ngicela ukuyoziqeqeshela isibhakela bandla Baba? Kuliphupho lami ukuthi ngelinye ilanga ngiyoba ngumpetha wesibhakela." 
Ubaba kaSizwe wabukeka sengathi uthukuthele. "Mfana wami, nakhu engifuna ukwazi. Awusoze waba yibhokisa uma ngisaphila. Siyezwana?" kusho ubaba kaSizwe. "Anginawo umndeni nje kungenxa yale ndaba yesibhakela. Angeke impela ngikuvumele ukuba udlale isibhakelal Angifuni ukubuye ngikhulume ngalokhu futhi." 
USizwe washaqeka. Wayengakuqondi lokhu kodwa wabona ukuthi uyise wayeqinisekile ngakushoyo. Akaphindanga waluphatha lolu daba, kodwa wayengalikhohliwe iphupho lakhe. Ngaphezu kwazo zonke izinto emhlabeni, uSizwe wayefuna ukuba "yibhokisa". 
 

 
Esefunda ibanga lesikhombisa uSizwe washintsha isikole waya kwesinye. Esikoleni esisha kwakukhona iqembu labashayi sibhakela. Ngokushesha uSizwe wacela ukujoyina leli qembu. Akazange amtshele uyise. Uthisha yen a wayejabulele ukuthola omunye umfundi ngoba abafundi babekusaba ukushaya isibhakela. 
Ngelanga lokuqala lokuziqeqesha, uthisha 
wazisa uSizwe kwabanye abafundi. Kwathi ukuba aphume nje uthisha egunjini lokuziqeqesha baqala ukubuza imibuzo kuSizwe, "Uphumaphi? Unesikhathi esingakanani ushaya isibhakela? Ungaba kanjani umshayi sibhakela ukhuluphele kangaka?" USizwe wafikelwa ukwesaba nokujabha kodwa waqhubeka wasebenza kanzima wafunda ukushaya isibhakela. 
  
 
Sekudlule izinyanga eziyisithupha uSizwe wangenela umncintiswano wakhe wokuqala, kepha akamtshelanga ubaba wakhe. Waqala wanqoba izimpi eziningi. 
Emva kwesikhashana nje, ababukeli baqala ukumazi uSizwe uma engena eringini, bememeza bethi, "Iya Sizwa! Okuhle kodwa!" 
USizwe wakhethwa ukuba angenele umncintiswano wezikole zonke zaseThekwini. Onqobayo wayezomela iTheku emncintiswaneni wesifunda saKwaZulu-Natal eMpangeni. 
Impi yamanqamu yosuku yaqala. Ababukeli babesese. Ngemva komzuliswano wesine kwacaca ukuba uSizwe wayethola imvula yezibhakela. Ngokushesha okukhulu emva kwekhefu ngomzuliswano weshumi imbangi kaSizwe yawa ayabe isavuka. USizwe wayeseyinqobile impi! 
 

 
Ngakusasa ekuseni ubaba kaSizwe wabona isithombe somdlalo wesibhakela ephaphandabeni langempelasonto. Wathukuthela futhi wayephoxekile. "Sizwe, Sizwe ngibonani ngamehlo ami? Ngathini ngokushaya isibhakela?" esho ememeza, ebhakuzisa iphepha ngakuSizwe ekhomba isithombe. 

Kwathi ukuba abone uSizwe ukuthi uyise uthukuthele, wazama ukuxolisa ngokumkhohlisa. Kepha uyise akazange alwamkele uxolo lwakhe. "Uqambe amanga kimi! Ngakutshela ukuthi angisoze ngavuma ukuthi ushaye isibhakela uma ngisaphila. Uma ungalaleli izwi lami awukwazi ukuhlala kwami!" wamthethisa uSizwe wamxosha nasekhaya. 

 


 
USizwe waya kumqeqeshi wakhe wacela indawo yokuhlala. Uthisha wamvumela, uSizwe wahlala nothisha owayemphethe njengengane yakhe. Abanye abafundi ababeshaya naye isibhakela babenomona ngoSizwe. "Usanda kufunda nje ukushaya isibhakela, manje usehlala nomqeqeshi! Futhi uya eMpangeni?" bekhononda bebodwa. 
Omunye wabo wayezimisele ukucekela uSizwe phansi, ngakho wamnika isiphuzo esinobuthi ngosuku olwandulela olokuya eMpangeni. 
USizwe wagula waze wangeniswa esibhedlela saseKing Edward. Esibhedlela bamkhulula ngosuku olulandelayo kodwa ibhasi elalithatha abafundi lamshiya. 
 

 
"Lokhu akusoze kwangivimba. Ngizoya kuloya mncintiswano futhi ngizophumelela!" ekhuluma yedwa uSizwe. 
USizwe wathatha ithekisi waya ehhovisi leMeya. UNobhala weMeya waqala wamalela ukuba abonane neMeya. USizwe waphikelela, uNobhala waze wamdedela ukuba amtshele udaba lwakhe. 
Khona manjalo bamdedela ukuba abonane neMeya. IMeya yamzwela uSizwe yavuma ukumsiza ukuba afinyelele eM pangeni. 
 

 
Kwathi ukuba angene uSizwe ehholo, ephefumulela phezulu, kwamenyezwa igama lakhe. 'f\ngiziphethe izimpahla zokushaya isibhakela," etshela abaphathi. 
"Kusho ukuthi impi ayisekho-ke," kuphendula elinye lamajaji. Ngenhlanhla, ngemva kokuzwa udaba lwakhe abanye abaphathi kabavumelananga nejaji. "Kumele sizame ukumsiza," kusho bona. 
Izihlwele zathula cwaka ehholo ngesikhathi abaphathi besacubungula lolu daba. USomabhizinisi wasendaweni waya kubaphathi .eyobuza ngalokhu. 
 
 
Ekugcineni, unondweba wamemezela ukuthi impi izoqhubeka emizuzwini eyishumi nanhlanu. Ngoba usomabhizinisi uvumile ukuxhasa uSizwe ngezimpahla zokulwa! 
Ngaso leso sikhathi imbangi kaSizwe yayilokhu igxuma gxuma eringini. USizwe waphakamisa ikhanda wayibheka imbangi yakhe, izinyembezi zazikhihlika ebusweni. Wayethokoza nje ukuthi uzokwazi ukuba yingxenye yalempi eyayibaluleke kakhulu kuye. 
Ihholo laligcwele phama. USizwe waqalaza ezihlelweni enethemba lokuthi uzobona uthisha wakhe, kodwa akazange ambone. Waqala uSizwe wagxuma gxuma ezilungiselela umzuliswano wokuqala, yakhala insimbi. USizwe wayazi ukuthi lempi yayizoba nzima. 
 


Zaqala ngokubarnbana kwaze kwaba urnzuliswano wesihlanu. Ernva kwalokho kwabukeka sengathi uSizwe seziyarnnetha. 
Yakhala insirnbi yornzuliswano wesithupha, bangena eringini. Kwathi ukuba uSizwe aqalaze ezihlelweni wabona 'urnqeqeshi wakhe efuna indlela phakathi kwazo eza ngaseringini. USizwe wavukelwa ngarnandla arnakhulu lapho ebona uthisha wakhe. 
Kwathi sekusele kancane nje ukuthi uphele lornzuliswano, uSizwe wavuka urnbhejazane wayishaya irnbangi yakhe ekhanda yawa. 
 
 
Umsakazi osemkatsha ubomvu esibhakeleni owayehleli eceleni kweringi wakhuluma 
kulowo owayeseceleni kwakhe ethi, 'Angizange ngiqaphele, kodwa uma sengimbuka ethela izibhakela manje sengiyabona. Ubaba omncane walomfana nguGeorge Mkhize umshayi sibhakela odumile owashonela eringini eminyakeni engamashumi amabili edlule ngemva wendumezulu yempi noLucky Mthiyane' " 
Unompempe waqala ukubala, ngaleso sikhathi uSizwe wayegxumagxuma eringini. "Zwe!! Zwe!! Zwe!!" kumemeza izihlwele. 
Kwathi lapho uthisha wakhe owayeseceleni kweringi embamba isandla esiphakamisa, kwayima kucaca kuSizwe. "Nginqobile! Nginqobile!" ememeza, ezizwa eliqhawe eselifeze iphupho lalo. 
 

 
Impumelelo yakhe yaqashelwa yizintatheli. Amaphephandaba ayemqhathanisa nobaba omncane wakhe, yilapho aqonda khona ukuthi kungani ubaba wakhe ayemsabela ukuba ashaye isibhakela. Wayemkhumbula ubaba wakhe, kodwa wayesithanda kakhulu isibhakela. 
Kwadlula izinsuku ezimbalwa nje ubaba wakhe wamvakashela wathi kuye, "Ngiyaqonda ukuthi isibhakela sisegazini kuwe. Ngiyavuma tuthi ukuthi akukho engingakwenza ngalokho. Ngiyazi tuthi ukuthi usuzwile ngomtowethu uGeorge, ngakho-ke usuyazi ukuthi kungani bengikhathazekile. Ngiyaziqhenya ngawe ndodana yami. Ngicela ubuye uze ekhaya." 
Iyaphela 
 


Ukubonga 
Sibonga kulaba abalandelayo abasiza ekuhloleni amaphutha alencwadi: 
Nonhlanhla Magubane, Simphiwe Ncayiyana, Joyce Shabalala noSandra Land. 
 
Mayelana nombhali 


USiphiwe Gumede wazalelwa futhi wakhulela kuMkhandlu weSifunda UMkhanyakude endaweni yase-Jozini. Usebenza eDurban University of Technology njengo-thisha. Ubonga unkosikazi wakhe uNdondo kane namadodakazi akhe amathathu, uLindelwa, uNokwanda kanye noNtomb'nkulu ngokumkhuthaza emkhakheni wezokubhala. USiphiwe uthanda ukutshela izwe ukuthi wonke umuntu ungumbhali futhi unendaba angayixoxela izwe abambe iqhaza emfundweni yabadala. 
 

