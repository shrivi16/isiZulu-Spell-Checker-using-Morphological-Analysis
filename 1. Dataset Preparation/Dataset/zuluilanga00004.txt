IKHASI 4 ILANGA, OCTOBER 2-4, 2006 
26L ELECTRONIC 
MICROWAVE 
OVEN WITH GRILL 
THE BRIDAL COUPLE 
OF THE YEAR WILL 
WIN DEFY PRODUCTS! 
300L COMBI FRIDGE 631 STOVE 
3 PIECE SHERATON BEDROOM SUITE 
WITH COMPACTUM ROBE 
3 PIECE WINSTON LOUNGE SUITE 74CM SINOTEC TV 
WITH MATCHING COFFEE TABLE 
2ND 
PRIZE 
WORTH 
R10 000 
3RD 
PRIZE 
WORTH 
R8000 
OVERALL 
WINNING 
READER 
PRIZE 
1ST 
PRIZE 
WORTH 
R15 000 
TWIN TUB WASHING 
MACHINE 
ILANGA 
LITHI... 
ISIKHUNDLA sokuba nguNgqongqoshe wo- 
Mnyango wezokuPhepha ezingeni likaZwelonke 
sibukeka singesinzima kunazo zonke 
kulezi zinsuku. Isizathu salokhu wubugebengu 
obukhungethe leli zwe obukhula ngamandla amakhulu 
usuku nosuku. Ngesikhathi umphakathi 
uhlukumezeka futhi uzwela kakhulu ngobugebengu 
obuwuhlalise lubhojozi, ingcindezi yonke 
ihlala emahlombe kaNgqongqoshe walo Mnyango 
njengoba phela amehlo onke asuke ethe njo kuyena 
ukuthi zinyathelo zini azithathayo ukunciphisa 
kumbe ukuqeda nya ubugebengu. 
Ngakho-ke izindaba ezithi uNgqongqoshe uzobe 
ethula umbiko mayelana nezinga lobugebengu, 
zenza ukuba izindlebe zonke zicije zilangazelele 
ukuzwa lokho azokusho, noma kunikeza ithemba 
noma kuyaliqeda nya. 
Yisimo esifuze lesi-ke abhekane naso uNgqongqoshe 
uMnu Charles Nqakula ngesonto eledlule 
ngesikhathi ethula lo mbiko wakhe. Lo mbiko 
ube nezimo ezixubile. Kukhona uhlobo lobugebengu 
athe lwehlile kodwa kwakhona nolunye, ikakhulukazi 
olokudunwa kwezimoto ezithwala imali, 
athe ludlange kakhulu futhi ngisho namaphoyisa 
imbala asabhekene nobunzima obukhulu 
ukuthola amasu okulunqala. Kodwa azehlanga 
neze kahle emiphinjeni yabaningi izindaba ezithi 
kukhona ubugebengu obunciphayo. 
Ngokubona kwalaba abangakwemukelanga neze 
ukuthi kukhona ubugebengu osebunciphile, lo 
mbiko kaNgqongqoshe ukhombisa ukungabi nalwazi 
kwakhe ngesimo sobugebengu obukhungethe 
umphakathi nje jikelele laphaya emazingeni 
aphansi. Baphinde bahlaba negebe elikhulu elicishe 
libe ngangonyaka wonke ngaphambi kokuba 
uNgqongqoshe ethule lo mbiko. Umbono wabo 
uthi uNgqongqoshe kufanele ethule lo mbiko 
okungenani njalo emuva kwezinyanga ezintathu 
noma nyanga zonke. 
Noma uNgqongqoshe ekuchaze njengento enzima 
lena ukwenzeka, kodwa kuliqiniso ukuthi likhulu 
leli gebe njengoba ngempela izinga lobugebengu 
lidlondlobala ngamandla amakhulu usuku 
nosuku. Ngokwethu ukubona abukho neze 
ubunzima bokudidiyela lo mbiko ukuze wethulwe 
nyanga zonke okungenani. Phela kuhle kukhumbuleke 
ukuthi akusiyena uNgqongqoshe kumbe 
uMnyango wakhe ngqo odidiyela lo mbiko, kodwa 
ngamaphoyisa uqobo. Bekunganjani-ke uma kunzima 
emahlombe kaNgqongqoshe ukuba akwenze 
lokhu nyanga zonke, kumbe njalo emuva kwezinyanga 
ezintathu, kube ngumsebenzi wemi- 
Nyango yezifundazwe ukukwenza lokhu? 
Sikusho lokhu ngoba ngisho nangezikhathi zikahulumeni 
wobandlululo imibiko yezigameko 
zobugebengu yayikhishwa cishe masonto onke. 
Kwakuyinto ejwayelekile nje ukuthi kumaphephandaba 
angemiSombuluko kubikwe izigameko 
zobugebengu ezenzeke ngempelasonto, ikakhulukazi 
zababulewe nabagetshengwe ngezindlela ezehlukene, 
futhi lezi zibalo zazididiyelwa ngokwezifunda 
noma ngokwamalokishi. Siyakubalula futhi 
lapho ukuthi umbiko kaNgqongqoshe bewuchaza 
izibalo zobugebengu ngokwezifundazwe. 
Pho yini enganqanda ukuba izifundazwe kumbe 
izifunda zizethulele zona le mibiko ngalezi zikhathi 
esezishiwo ngenhla bese-ke uNgqongqoshe kazwelonke 
ethulela izwe lonke ngenqubekela phambili 
ngaleso sikhathi sakhe? 
Ubugebengu buyindaba egudwini kuleli. Buhlukumeza 
noma ngubani ngezindlela ezehlukene 
- noma ngabe buqondene nawe ngqo noma buthinta 
omunye. Lapha singalinganisa ngesenzo 
sokubulawa ngesihluku esesabekayo kwengane 
encane eneminyaka emine nje vo njengoba kwenzeka 
kuMakgabo Matlala ongumzukulu weNhloko 
yamaJaji eNtilasifali uMnu Bernard Ngoepe. 
Uma ungumzali azivumi neze ubuyela emuva 
izinyembezi uma uzwa izindaba ezifana nalezi. 
Abuye ahlabe ephukela amazwi kayise kaMakgabo, 
uMnu Steve Matlala, emuva kokugwetshwa 
kanzima kwababulali bengane yakhe lapho ethe 
noma begwetshwe kanje kodwa lokhu ngeke kuyibuyise 
impilo yengane yakhe. Aze abuhlungu 
amazwi omzali! 
Yizigameko zobunswelaboya ezifuze lezi nezinye 
eziningi ezihlukumeza umphakathi usuku nosuku 
ezisenza sikholwe ukuthi ngokulokhu kukhishwa 
le mibiko ngezikhathi ezithe ukuthothana, 
uHulumeni angasheshe alithole nekhambi lokulwa 
nalesi sihlava ngendlela enempumelelo. 
Ngakho-ke siyavuma nathi ukuthi leli gebe lonyaka 
wonke likhulu kakhulu. 
Ngempela likhulu 
leli gebe lombiko 
ngobugebengu 
Imibono yabafundi - Lobela: uMhleli, ILANGA, P.O. Box 2159, Durban - 4000 
MHLELI, - Ngicela ungisize ungidlulisele 
ukukhala kwami kwa-Durban 
Transport. 
Ngingumgibeli othenga ithikithi 
lama-R62 ngesonto kodwa ngizithola 
ngikhokha ngaphezulu ngenxa 
yamabhasi angaqhamuki ngize ngikhokhele 
amatekisi engangoba ngolunye 
usuku ngagcina sengikhokhe 
ama-R27 ngaphezulu kwethikithi. 
Bengicela ukubuza kubaba uMlaba 
ukuthi koze kube nini sihlupheka 
ngalolu hlobo. Uma kungenzeka 
futhi singacela ukuba Ukhozi FM 
lusibizele ubaba uCele luvulele izingcingo 
sibeke izinkinga esibhekene 
nazo ngala mabhasi. 
Bheka Mchunu 
EMLAZI 
MHLELI, - Ngithi angicele ithuba 
ngisine futhi kwelakho elingakhethi 
bala lamuntu. 
Nango uHulumeni ephoqa izwe 
ngomthetho womshado wabantu bobulili 
obufanayo. Ingani siyasho nje 
ukuthi asiwuthandi? Ngubani owufake 
ephalamende, futhi exakwe yini? 
Ngizwe emsakazweni ngoLwesithathu 
(13/09/06) kukhulunywa ngalolu 
daba ngabona nje ukuthi uhlangothi 
lukaHulumeni luyayigxoba 
intando yeningi. 
Akekho umlaleli owathi muhle lo 
mthetho, kodwa bona balokhu besitshela 
ukuthi “asisabhimithe”. Yini 
yona leyo “esabhimithwayo”? Vele 
uHulumeni uhlala eyishaya imithetho 
engabuzi kithi bavoti. Namhlanje 
sekuthiwa asifake izikhalo. Kanti 
lo mthetho-sisekelo uyoshicilelwa 
kuze kube nini? Ngabe kungcono 
ukuba uchitshiyelelwa ukuthuthukisa 
abavoti nokususa izithiyo 
zokwakha amathuba emisebenzi kanye 
nokuqinisa isandla ezigebengwini, 
hhayi ukushintsha izinto ezadalwa 
nguNkulunkulu. 
Mina ngibona kungeke kusize 
ukuphawula kwethu ngoba usenqumile 
uHulumeni, sekuyothiwa satshelwa 
maqede ushicilelwe lo 
mthetho. Ake usizwe kanye Hulumeni, 
asiwufuni lo mthetho, awuhambisani 
nenkolo, awuhambisani 
namasiko, kodwa wehlisa isithunzi 
somshado nje. 
M. Zulu 
VRYHEID 
MHLELI, - Kwelakho elingachemile ngifisa 
ukubongela amakhosi asesifundazweni sonke 
jikelele ukuthi ekugcineni aseze akuthola ukuhlonishwa 
ngeqhaza lawo ngemuva kwesikhathi 
eside enganakiwe. Impela sithi ukwanda 
kwaliwa ngumthakathi. Sekusele wona nje 
amehlo azobuka aqaphele ukuthi akuve yini 
kungukwethweswa umqhele wameva lokhu. 
Ngiyafisa ukusika elijikayo ngibongele Inkosi 
yakwaZishuke, uMhlonishwa N.J. Ngubane 
oqokwe ngo-elethu ekuholeni iNdlu yamakhosi 
esifundeni sakwaSisonke. Ngifisa ukusho ukuthi 
amathemba ethu thina esakhe ngaphansi 
kwalesi sifunda anyukile kakhulu njengoba sesizoke 
simeleke nathi ezinqumweni zemihla 
yonke ezithathwa ngokuchema eMkhandlwini 
wakwaSisonke. Iningi lezindawo ezakhe ngaphansi 
kwamakhosi aziyiboni nangokhalo intuthuko, 
njengokufakelwa amanzi, ugesi, imigwaqo 
nenye ingqalasizinda. UMkhandlu wakwa- 
Sisonke uqasha izisebenzi zalo mkhandlu ngokuchema 
okukhulu, okuyilezo ezingamalungu 
eqembu eliphethe kuwo lo Mkhandlu. 
Lokhu ngikusho ngingesabi lutho ngoba ngisho 
uMnyango kaHulumeni wezoHulumeni basekhaya 
kuzwelonke ungazibonela futhi uzizwele 
nezikhalo zabantu. Ngisho ungazifikela 
uMnyango ungazibonela ukuthi eNkwezela 
amanzi awabonwa, kusukela ngowe-1994 sibanga 
iziphethu namaxhaphozi nezinkomo. Uma 
uthi uxhumana noMnyango wakwaSisonke bavele 
bakumise lena nalena, ekugcineni kuthiwe 
inkinga isevotini lakho, bese uyazibonelake 
nawe ukuthi basho ukuthini. 
Nginomuzwa nethemba elikhulu lokuthi 
indlu yamakhosi ngaphansi kobuholi benkosi 
yakwaZishuke izokuqapha ngeso lokhozi ukuxhashazwa 
kwama-resources oMkhandlu waseNgweni 
lapho kudlalwa ngezimoto zoMkhandlu 
ezishayelwa ngisho nangabantu abangasebenzi 
kulo Mkhandlu. 
Khona manje besisaxakwe wukumiswa kuka- 
Mqondisi wakwaTechnical olungakaphothulwa 
udaba lwakhe njengoba kusafakwene ezinkantolo 
nje, kepha kuwo lowo mnyama baphezu komzamo 
wokuxosha iMenenja bathi ayibekwanga 
yiqembu eliphethe. Akusebenzeki kulo 
Mkhandlu, isimo siwutsheku. Lolu daba sifisa 
ukuludllisela eMnyangweni kaNgqongqoshe 
uMafumadi ngoba asisamethembi omunye njengoba 
kade sasibhala kodwa angazilaleli izikhalo 
zethu. Khona manje kuminyene utshumo 
phakathi komndeni wenkosi neSizwe sakwa- 
Macelagwayi. Phuthuma usize Manzawonkosi, 
phuthuma usize Ngqongqoshe Mafumadi, asizifuni 
izimpi ezifuze ezaseMsinga lapha kwelakithi. 
Sekwanele. 
Thembitshe Memela 
BULWER 
MHLELI, - Ngikhathezekile ngendaba 
yomxhaso, angiwutholi. Sekuphele 
iminyaka emihlanu ngizama 
eMartin West kodwa lutho ukuwuthola. 
Ngikhathele manje wukuhamba 
ngiqasha. Ngicela abaphathi 
bezezindlu bangizwele. Nginabantwana 
ababili. Ngiyobonga kakhulu 
uma ningizwele. 
S’khumbuzo Ndlovu 
ENANDA 
MHLELI, - Ngisuswa ngamazwi abhalwe ngozibize 
ngomzalwane waseThekwini ephepheni 
langomhla we 14-16 kuMandulo ngaphansi 
kwesihloko esithi “Hlukana nabangane ababi”. 
Lo mzalwane uthi wayekwi-launch kaHlengiwe 
Mhlaba eyayenzelwe eDurban City Hall 
mhla zingama 25 kuNcwaba. 
Ngizokhetha ama-zwi angidumaza abhalwe 
yilo mzalwane kanje: “Mhleli, ngicela uma unethuba 
noHlengiwe usibuzele ukuthi kwenzeka 
kanjani ukuthi ama-vocalist akhe angabi ngabazalwane 
ngoba abanye babo babefake iziphandla.” 
Ngithi umzalwane wami usiphoxile thina esikholwayo 
futhi sibe silandela amasiko. Ngokwakho 
ngabe umuntu ofaka iziphandla uyidimoni 
noma akakulungele ukukholwa? 
Mthokozisi “Nelos” Dlamini 
HARDING 
Intuthuko ayibonwa 
ngakithi eNkwezela 
Onesiphandla akakulungele ukukholwa? 
MHLELI, - Ngithi ake ngiphinde 
ngiveze isikhalo nokuphatheka kabi 
kwami ngendawo yangakithi iVuma 
eShowe ngaphansi kwenkosi 
uShange. Thina singaphansi kwekhansela 
uMnu Ngonyama. 
Sekukaningi siveza izikhalo zethu 
ephepheni kodwa singawuboni 
umehluko. Kanti kwakhala nyonini 
eVuma ngoba ezinye izindawo ziyathuthuka. 
Iyodwa kuphela into abayizama, 
okungamanzi nawo anompompi 
abanqamukile avulwa kanye 
ngesonto. Uma ufuna ukuwasha 
kudingeka uye kude emfuleni. 
Angisaphathi-ke izingubo zokulala 
ngoba sezalala izintwala ngenxa 
yokubalekela ukumosha amanzi. 
Indawo yethu ayinalutho. Kodwake 
siyazi ukuthi ngeke sikuthole konke, 
nokho izinto esikhala ngazo kakhulu 
wugesi, umgwaqo, ikiliniki, 
ihholo lomphakathi, nosizo lwamanzi 
ezingadini ekuthuthukiseni abesifazane. 
Sinayo intsha efundile 
eVuma edinga ukunikwa ithuba lokusebenzela 
umphakathi, icele usizo 
ezinkampanini nakuHulumeni. 
Pho yini inganikwa ithuba? Bakwethu, 
sikhathele ukuba yinhlekisa 
ezindaweni ezingomakhelwane 
njengoNtumeni, Mlalazi, Nkanini 
njll. Kanti thina sonani kubani? 
Malusi K. Shezi 
ESHOWE 
MHLELI, - Nginethemba lokuthi ngelinye ilanga 
ubaba uMsholozi uyoba nguMengameli futhi uma 
esephethe, konke kuyohamba ngeqiniso, indoda 
iyokuba yindoda owesifazane abe ngowesifazane. 
Lo Hulumeni obusayo njengamanje ngaphansi 
kwalo Mengameli okhona usephendule amadoda 
izidwedwe wagibeza amakhosikazi emakhanda 
amadoda, waphendula abesifazane ababulali ethi 
mabakhiphe izisu. Uma nje ingane uke wayithethisa 
ubhadla ejele - angisayiphathi-ke uma uke 
wayishaya. Uthi futhi izintombi mazingahlolwa 
bese kuthi ukusoka angakuvali khona kodwa kube 
kufa abantu ngakho. 
Msholozi, Nxamalala, ulithemba laseMzansi 
ngoba wazi wonke amasiko ethu. 
Andrew Myeni 
EMPANGENI 
UHulumeni usesiphendule izidwedwe 
Asiwufuni umshado 
wobulili obufanayo 
Sesiphenduke inhlekisa 
komakhelwane eVuma 
Sihlushwa 
amabhasi 
kaMasipala 
angafiki 
Ngidinga indlu 
yomxhaso

