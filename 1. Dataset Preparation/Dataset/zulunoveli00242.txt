IMIZILA YEGAZI 


Themba wakwaQwabe 



Imizila Yegazi 


(Paths of Blood) 

IsiZulu Novel 

Cover Design and Artwork: 
Cover Photo: 
Cover Design: 
Page Design: L. Richards 


Kuyicala ukufothokhopha noma yiliphi ikhasi kule 
ncwadi ngaphandle kwemvume ebhalwe phansi 
evela kubashicileli 
Shuter & Shooter Publishers (Pty) Ltd 
Shuters House, 110 CB Downes Road, Mkondeni, Pietermaritzburg 3201 
P O Box 61, Mkondeni 3212 
http://www.shuters.com 

Copyright © Shuter & Shooter Publishers (Pty) Ltd 2011 
First edition 2011 
ISBN xxx-xxxxx-xxxx-x 

This is an IsiZulu Novel 


All rights reserved. 
No part of this publication may be reproduced, stored in or introduced into a retrieval system, 
or transmitted, in any form or by any means, electronic, mechanical, photocopying, recording 
or otherwise, without prior written permission from the publisher. Any person who commits any 
unauthorized act in relation to this publication may be liable to criminal prosecution and civil claims 
for damages. 


Onke amalungelo agodliwe. 
Akukho ngxenye yaleli bhuku engashicilelwa kabusha, igcinwe noma yenziwe esinye isimo, 
kungaba ngokufothokhopha, ukuqopha noma ngayiphi enye indlela ngaphandle kwemvume 
ebhalwe phansi yabashicileli. Lowo oyokwenza noma yini engagunyaziwe mayelana naleli bhuku 
uyobekwa icala noma ahlawuliswe kanzima. 


Printed by Intrepid Printers (Pty) Ltd, Pietermaritzburg, KwaZulu-Natal 
xxxx 


OKUNGAPHAKATHI 

Ukubonga iv 
Isandulelo v 
Umlando Ngombhali vi 

Izahluko 

1.Inhliziyo Enecala . . . . . . . . . . . . . . . . . . . . .1 
2.Phakathi kunoxhaka. . . . . . . . . . . . . . . . . . .14 
3.Unya Olubi . . . . . . . . . . . . . . . . . . . . . . .27 
4.Unembeza Ongathuli . . . . . . . . . . . . . . . . . .35 
5.Izibonkolo. . . . . . . . . . . . . . . . . . . . . . . .43 
6.Izimendlela Zobubi . . . . . . . . . . . . . . . . . . .48 
7.Yaqala Impi . . . . . . . . . . . . . . . . . . . . . . .56 
8.Umlilo Ongqongqisayo . . . . . . . . . . . . . . . . .71 
9.Inhlanzi ishelwa amanzi. . . . . . . . . . . . . . . . .79 
10. Izono Ezisinda Umphefumulo. . . . . . . . . . . . . .88 
11.Izwe Eliqhakazile . . . . . . . . . . . . . . . . . . . 103 
12.Akwakhiwe Izwe. . . . . . . . . . . . . . . . . . . . 111 
13.Ukukhanya . . . . . . . . . . . . . . . . . . . . . . 120 

UKUBONGA 

UKUBONGA 

ISETHULO 

Le ncwadi ngiyethula kubo bonke abantu abahlukumezeka 
ngenxa yezigigaba zemihla eyedlule yobandlululo. Ngibashayela 
ihlombe ngokuthi bakhethe indlela eyakhonjwa ngabanehlo 
lokubona ngale kwenzondo nempindiselo, indlela yokuthelelana 
amanzi ngoba uxolo yiwona muthi wokupholisa iminjunju 
yenyama neyomoya. Ngiyethula nakubo bonke abayizingane 
nezizukulwane zabo ngithi abakholelwe oxolweni ukuze 
kwakhiwe umhlaba ongcono. Abafunde emlandweni odlule 
ukuthi kungaphindi nokuthi akusetshenzelwe umphakathi 
womhlaba wonke onokuthula nentuthuko. 

Nakuba indaba equkethwe yile ncwadi isuselwe phezu 
kwesimo sobandlululo olwalukhona eNingizimu Africa futhi 
izama ukuxoxa izimfihlo ezisuselwa emaqinisweni angaphelele 
ethulwa ngabantu abathile kwi-TRC, kodwa kubalulekile 
ukukubeka kucace ukuthi abalingiswa nezigameko zonke zakhiwe 
ngumbhali. 

Themba wakwaQwabe 

KwaVukubonge 

iv 


v 



UMLANDO NGOMBHALI 

UMLANDO NGOMBHALI 

Usebhale izincwadi eziningana ebambisene nabanye kwesinye 
isikhathi ehamba yedwa. Ezinye zazo yilezi: Izihlabathi Zolwandle, 
Amagemfe, Ubuhanguhangu, Amathonsi Abanzi, Umhlambi 
Kazalusile, Imisinsi Eqhakazile nezinye. 

Ungusomlando ogxile kakhulu emasikweni nasemlandweni 
waKwaZulu kanye nomzabalazo wokukhululeka kwabantu 
ababecindezelwe eMzansi Afrika. Ubuye abe umcwaningi, 
umhlaziyi nomcubunguli wezincwadi. 

Kumanje usebhale okuningi okunye emibhalweni yesiZulu 
nasesiNgisini, konke okusezandleni zabashicileli abahlukahlukene. 
Uyaqhubeka nezifundo zakhe zeMasters kuzo ezemibhalo 
enyuvesi yase-UKZN. 

vi 


1. Inhliziyo Enecala 
Impilo yaba nzima kakhulu kuTiger Mkhize ngemuva kokuba 
ijaji lasenkantolo lamthola enamacala amaningi ayewenze 
ngezikhathi zobandlululo. Ngezinsuku zokuqala, ijaji limkhombe 
ukuba adonse iminyakanyaka ejele laseWestville, wayelokhu 
ebona sengathi izindonga zejele ziyasondela emzimbeni wakhe 
zifuna ukumcindezela kuhle kwenhlwathi ibulala ukudla 
kwayo. Wayejuluka abe manzi te umzimba wonke ikakhulukazi 
esiphongweni nasemgogodleni. Kwakuwumuzwa obuhlungu 
ngendlela exakayo owawumenza afise ukufa. 

Kwawona amacala ayethethwe isikhathi eside ayemgqilazile, 
amshaya kakhulu emzimbeni kanye nasemoyeni wakhe. 
Abamaphephandaba nabezindaba zomsakazo nezikamabonakude 
babengamnike thuba. Babemnamathele befuna okuningi kakhulu 
kunalokho ayekukhulumile ebhekene nejaji. 

Wayezibonela ukuthi isikhathi sokuthi akathintwa muntu 
njengoba kwakwenzeka ngesikhathi esasebenza ukulwisana 
nabantu ababefuna ukuqumba phansi uhulumeni, sase sidlulile. 
Wawusumnciphele nomdlandla wokungasivuli isifuba sakhe 
ngoba esaba ukusho okuzofaka amagama abaholi ayefungile 
ukuthi angeke abadalule. Ekuqaleni kwakunzima kakhulu ngoba 
abaholi labo wayebahlonipha futhi ezimisele ukuba abavikele 
ngempilo yakhe. 

Ijele yijele-ke. Lamkhipha inkani uTiger. Izimo zakhona 
zazingeke zenze umuntu akhululeke. Zazinzima kakhulu futhi 
neziboshwa ezaziboshwe naye zazimpheke ngobhojwana. 
Zaziphoqelela ukuthola noma yini eziyifunayo; imali, ukudla, 
izimpahla zokugqoka nokunye. 

Kwakumele asheshe akhethe ukuthi uthatha luphi uhlangothi 
kwezimbili ezazikhona. Ekuqaleni wayengasiboni isidingo 
sokukhetha ngoba ethi ayikho into angayikhetha kulezo 

1 



zinhlangothi ngoba zombili zazifana ngobugebengu. Nokho 
wabona ngokuhamba kwesikhathi ukuthi zazingafani. 

zinhlangothi ngoba zombili zazifana ngobugebengu. Nokho 
wabona ngokuhamba kwesikhathi ukuthi zazingafani. 

Ukhetha njalo sezimnethile ngoba enye insizwa ngokwenza 
kwayo nokwakhe yayibone sengathi usevumile ukuba yintombi 
yayo. Yayimnikeze ukudla nezinye izinto ezimnandi wazemukela. 
Yena njalo akazi ukuthi yiyona ndlela okweshelwa ngayo leyo. 
Sekonakala ngokufika kwesikhathi sobusuku lapho insizwa lena 
isifuna ukuzibusisa ngaye. Ha! Wavuka umbhejazane. Kwayimpi 
uqobo. 

Kuleyo mpi waphuma nezilonda zokulimala. Kwathi-ke 
ngoba laba bolunye uhlangothi bamlamlela ngesikhathi eseze 
wagamanxa endaweni yabo kulokho kududulana naleyo nsizwa 
wabona ubuntu kubona. Futhi-ke ngoba wayebona ukuthi impilo 
yabo angahambisana nayo, wasale esehlala nabo. Kwaba-ke 
ukukhetha kwakhe lokho. 

Nokho usuku nosuku olwalufika lutotobe kancane 
ngokungajahi ndawo lwalumgqilaza enhliziyweni nasemoyeni. 
Imicabango yekhanda lakhe yayiqoqana kuhle kwamandla 
esishingishane sesiphepho imhlasele kuminyane utshumo. 
Eminingi kakhulu kuleyo micabango kwakuyimicabango emibi. 
Yayiwubufakazi bokuthi impilo yakhe yesikhathi esedlule 
yayigcwele izinto eziningi ezimbi ezazingeke ziyikitaze inhliziyo 
yakhe. 

Wayesheshe wakhathala umgqigqo ofanayo wokuvuka ekuseni 
alungise umbhede wakhe, ahlanze indawo mhla kuwumsebenzi 
wakhe, aphuthume ukuyogeza. Wayesekhathele ukuma imigqa 

2 


yokuphumela phandle emva kokuvula kwamaphoyisa aqapha 
iziboshwa. Esekhathele ukubalwa abuyiselwe phakathi. Alindele 
ukuba avulelwe ayodla ukudla okungatheni abuye avalelwe. 
Wayesekhathele ukuvalelwa ngehora lesithathu aze avulelwe 
ekuseni. Wayesekhathele ukumpintshana nabantu abaningi, 
bonke abaphethe ubulwane babo okwabaletha ngaphakathi. 

Kwakunzima kakhulu ekuqaleni futhi noma esekujwayele 
wangakuthanda ukuhamba ngomugqa lowo elandelana nabanye 
beya lapho okwamukeliswa khona ukudla. Wayethi lapho esathi 
ubeka isinqe nje phansi ethi uqala ukudla iphalishana lelo kube 
sekuthiwa abasukume badedele abanye. Yayingekho nhlobo 
inkululeko yasekhaya. 

Kuso sonke leso sikhathi izifungo nezethembiso zakhe zaya 
ngokuya ziqaqeka. Zathamba ngoba kwakukuningi kakhulu 
ayekuthwele enhliziyweni yakhe ayesebonile ukuthi wayekade 
enamanga ekuqaleni uma ethi ifana neyebhubesi. Imini nobusuku 
wayengakutholi ukuphumula. 

Ekugcineni wasithatha isinqumo sokuthi kumele asivule 
isifuba sakhe. Indoda ayeyethemba kakhulu kwakungumfundisi 
wakhona ngaphakathi ejele. Kwakuyindoda eyeyimlalela uma 
ekhuluma futhi izama ukumbonisa ngendlela okuyiyona. 
Usithatha nje lesi sinqumo usecabange kahle. Kwakuyinto ayefuna 
ngempela ukuyenza. 

Nokho-ke izinto azibanga lula njengoba wayethemba. 
Kwakungeke kwaba yinto yemizuzu embalwa nje bese 
eyakhululeka ngoba esegeqe amagula ekuvuleni isifuba sakhe. 
Wathola ukuthi kwakukuningi kakhulu okwakugcwele 
enhliziyweni yakhe, emoyeni wakhe nasengqondweni yakhe. 
Izigameko ezazimshintshile zamenza isilwane kwezombusazwe 
zaziziningi kakhulu futhi zizimbi ngendlela exakile. 
Zaziyiziqutshana zempi eziningi ezilapha nalaphaya empinikazi 
enkulu yeminyaka eminingi ayezama ukuyilwa. 

3 



Yizo zonke lezi zigameko okwakuthi ekuthuleni kwakhe 
azibone zidlala zingami futhi zingaqedi engqondweni yakhe. 
Yizona ezazimfikisela umunyu omkhulu azithuke esemumethe 
izinyembezi ezivutha bhe ngamehlo akhe. Yizona ayethi uma 
ebukisisa ngamehlo engqondo yakhe zimkhombise bonke 
ubulwane bakhe. Yingaleso sikhathi-ke lapho ayebona khona 
ukuthi impilo yakhe yakudala yayigcwele imizila yezinyembezi 
zabantu abaningi. Yayigcwele imizila yegazi elachithwa nguyena 
ecabanga ukuthi ulwa impi ayiqondayo kanti ushaye phansi. 

Yizo zonke lezi zigameko okwakuthi ekuthuleni kwakhe 
azibone zidlala zingami futhi zingaqedi engqondweni yakhe. 
Yizona ezazimfikisela umunyu omkhulu azithuke esemumethe 
izinyembezi ezivutha bhe ngamehlo akhe. Yizona ayethi uma 
ebukisisa ngamehlo engqondo yakhe zimkhombise bonke 
ubulwane bakhe. Yingaleso sikhathi-ke lapho ayebona khona 
ukuthi impilo yakhe yakudala yayigcwele imizila yezinyembezi 
zabantu abaningi. Yayigcwele imizila yegazi elachithwa nguyena 
ecabanga ukuthi ulwa impi ayiqondayo kanti ushaye phansi. 

“Kufanele baba. Kufanele ngizame ukwakha uxolo nabantu 
engabagila esikhathini esedlule, ngibagila bengenzanga lutho 
kimina futhi nami ngingaxabene nabo.” 

“Kuhle impela ndodana. UNkulunkulu uzokusiza ngalesi 
sinqumo sakho ndodana.” 

“Ngethemba ukuthi-ke baba lokhu kuzonginika uxolo 
nokuthula okukhulu emphefumulweni wami. Ngethemba ukuthi 
kuzoyikhulula inhliziyo yami.” 

UTiger washolo phansi ngezwi elidabukisayo elalikhombisa 
ukuvuma kwakhe ukuthi impi yeminyaka yayisimhlulile. 
Yayihlulekile inhliziyo yakhe ukumelana nokukhahlela 
kukanembeza nemizwa yobuntu eyayikhange ike ivuke ime 
ngezinyawo. 

“Nakanjani ndodana. Kodwa kumele wazi ukuthi uxolo 
nokuthula okukhulu nokweqiniso kuqala ngawe kuwena. Kumele 

4 


wakhe uxolo nawe uqobo bese wakha uxolo noThixo wakho, 
inkosi yamakhosi enomusa kithina sonke. Ukwenza uxolo 
nabantu hleze kungaba wumqansa ngoba abantu banezinhliziyo 
eziqine ukwedlula amadwala ezintaba kodwa uNkulunkulu 
yena umnene unobubele. Yena ubeka indlebe yakhe ekukhaleni 
kwethu bese ethethelela izono zethu ngisho engabe zibomvu 
kangakanani.” 

Lokhu uMfundisi uXulu ayekusho akusheshanga kwamcacela 
uTiger. Nokho esecabangisisa kahle wakuzwa ukuthi kuqonde 
ukuthini ngoba kwakuhambisana nalokho ayefisa ukukwenza. 
Kwamsiza futhi kwamcacisela ukuthi izinto zakhe kwakumele 
azihlele futhi azihambise kanjani. 

Wayaze kudala ukuthi wayefuna ukwakha uxolo naye uqobo. 
Kwakumele. Wayazi futhi ukuthi kwakumele akhe uxolo noThixo 
wakhe kanye nabo bonke abantu ayebonile ekudloveni kwakhe 
ngoba ehlanyiswa yizibonkolo ayethelwa ngazo kanye nezikhali 
ayehlonyiswe ngazo. Igazi ezandleni zakhe laliliningi kakhulu. 

“UNkulunkulu uxolela ngokungenambandela. Inqobo 
nje uma umsulwa ekunxuseni kwakho uzicelele intethelelo 
ngenhliziyo egcwele iqiniso elimsulwa kuzo zonke iziphambeko 
zakho. Phela unguNkulunkulu omnene ngempela. Ngethemba 
ukuthi lokho uyakwazi.” 

“Ohlangothini lukaNkulunkulu anginankinga kakhulu baba, 
futhi akukhona lapho okumele ngiqale khona. Inkinga enkulu 
baba isekwenzeni uxolo nami uqobo.” Washo la mazwi uTiger 
ebheke phansi. “Kuningi kakhulu okusenhliziyweni yami baba.” 

Wayesebheke phansi uTiger ngesikhathi eqhubeka ekhuluma 
nomfundisi owayemlalele ngesineke esikhulu futhi ezwelana naye. 

“Kufanele ndodana.” 

“Unembeza wami baba uyachichima ngezinto eziningi ezimbi 
ezingiklinya zingikhahlele imini nobusuku. Yiwona ohleze 
ungigqolozele emehlweni ungikhumbuza ngazo zonke izinto 

5 



engifisa kakhulu ukuzikhohlwa ngokushesha. Uhleze ungimemeza 
ubuye ungihlebezele ezindlebeni zami esezikhathele ukulalela 
ukuthi wawungikhuza ungitshela ukuba ngingazenzi zonke izinto 
engazenza.” 

engifisa kakhulu ukuzikhohlwa ngokushesha. Uhleze ungimemeza 
ubuye ungihlebezele ezindlebeni zami esezikhathele ukulalela 
ukuthi wawungikhuza ungitshela ukuba ngingazenzi zonke izinto 
engazenza.” 

Wayazi naye ukuthi kwakuyiqiniso ukuthi unembeza wakhe 
wawukade umkhuza kukho konke okubi ayefuna ukukwenza. 
Ngoba unembeza unguNkulunkulu kumuntu nomuntu futhi 
uNkulunkulu akakufuni ukungcola, yingakho wawulokhu 
umkhuza njalo uzama ukumnqanda ukuba angagagameli 
agile iziga okwakuzothi kamuva azisole ngazo ngoba ziwububi 
nokungcola. 

Yiqiniso ukuthi wawuzama ukummisa emizileni yakhe 
yokucekela phansi. Wawukhuluma naye ngaphambi kokuba aqale 
nangesikhathi eseqalile kuleyo mizuzu yokuphuphuthekiswa 
wulaka nokudinwa ngabantu okwakungamele abalimaze noma 
abahlukanise namabele. 

Nokho-ke kwakuyiqiniso elimsulwa futhi ukuthi kuyo yonke 
leyo mizamo kanembeza kwakunamandla angawazi, ayengezwa 
lutho, ayemehlula amenze angakwazi ukuzilawula yingakho-ke 
nje unembeza wayewuziba kube sengathi ukhuluma ezindlebeni 
eziyisithulu. 

Kwakhona lokhu kokuthi inkosi yayizomxolela wayebuye 
akungabaze. Zaziziningi kakhulu izinto ayone ngazo 
kuNkulunkulu ngoba one kubantu bakhe ayengakaze athusane 
nabo, abanye babo engabazi nakubazi. Pho inkosi yayingamxolela 
kanjani umuntu ofana naye? Futhi hhayi umuntu, isilwane uqobo 
lwaso. 

Angithi zonke lezo zinto wayezenza engadakiwe? Wayezenza 
ebona kahle ngawo womabili amehlo akhe futhi nengqondo 

6 


yakhe ibhekile, ingadidwe yilutho. Wayekwenza ekuhlosile futhi 
ekuhlelile. Wacabanga kakhulu ngale nto. Cha impela wayengeke 
axolelwe. 

“Kwakhona baba ukuthi uNkulunkulu angixolele 
kuzoba nzima. Ngenze ubulwane obenyanyekayo kubantu 
ababengangenzanga lutho. Ngikwenza ngibona ukuthi 
ngiyakwenza.” 

Wakhala ngokudazuluka uTiger uma esho la mazwi. 
Umfundisi wazibonela ukuthi izinto zazishube kakhulu. 
Wazibonela ukuthi uTiger wayebambene nempi enkulu 
ngaphakathi kuyiziswambithi nezinkani zababili. Yayiyobanjwa 
ngesithele nayo. 

Kwathuleka kwathi cwaka endlwaneni lapho ababexoxela 
khona. Akekho owayefuna ukubuka omunye kubona bobabili. 
Kwabonakala ngamaconsi amakhulu ezinyembezi ziqathaka 
zilandelana emehlweni kaTiger. 

“Ndodana musa ukukhala. Konke kuzolunga. Inkosi 
yamakhosi ayehlulwa yilutho mfana wami.” Washo umfundisi 
ngezwi lokumncenga ukuba ame isibindi. 

Kulowo mzuzwana uTiger wazama ukuzibamba. Wase 
ephakamisa amehlo ebheka ngakumfundisi uXulu. Ebusweni 
bakhe kwakubonakala ukuzama kwakhe ukubhekisisa kahle 
isikhathi esedlule lapho impilo yakhe eyayiqale khona ukonakala. 

Kwakunzima kakhulu ngoba phambi kwakhe 
kwakunezicucwana zempilo yakhe ezazisakazeke yonke indawo. 
Yizona okwakumele azame ukuzihlanganisa ngesinono ukuze 
zimnikeze isithombe sokuthi ngempela konakala kuphi kuqala. 

Zaziziningi kakhulu izimpendulo ayezifuna ngempilo yakhe 
ukuze akwazi ukuqala uhambo lokuzingela uxolo. Kwakumele 
futhi azithole zonke lezo zimpendulo. Kwakungenele ukusola 
abantu abathile ethi yibona abambamba ngodaka emehlweni 
ngesikhathi eseyiklume bamgxisha ngobuthi bezimamba 

7 



namahobosha kwathiwa akangqofe abathile. 

namahobosha kwathiwa akangqofe abathile. 

Kwase kumhlalukele ukuthi konke ukunconywa yizikhulu 
eziphezulu ngemisebenzi yakhe kwakungamazwi nje okuba 
aqhubeke aphuphutheke. Zazenzela ukuba abe yigovu ezisasazela 
ngalo abantu zibe zimi kude zona. 

Nomfundisi wayezibonela ukuthi wayeqinisile uTiger uma 
ethi kwakukuningi kakhulu okwakungaphakathi kuyena kumudla 
kabuhlungu. Wayemazi engumuntu ozothile futhi othembekile 
ekukhulumeni kwakhe. Wayengumuntu onokulunga enhliziyweni 
yakhe eyayigcwele izingxaki. 

“Sezishintshile izikhathi manje ndodana. Esikhathini leso 
esedlule wawusabanjwe nguSathane kunguyena owayekulawula. 
Kungesiwe wedwa. Izwe lonke lakithi lalibanjwe nguyena 
elidunga elixabanisa, esenza sizondane, sithukane, sihlomelane 
size sibulalane. Impilo yakho yonke, njengoba wawungenamandla 

okumelana naye, yayilawulwa nguyena yonke.” 

“USathane?” 

“Yebo ndodana. Phela thina singabantu asikwazi ukuzilwela 
sizinqobele uSathane uma singenaye uThixo ohlangothini lwethu. 
Ukuze sibe namandla sidinga uNkulunkulu. Nguyena kuphela 
okwazi ukulwa noSathane amehlule. Wena-ke wawungenaye 
uNkulunkulu. Yingakho-ke nje ungakwazanga ukuphikisana 
nempi kaSathane. Yingakho yakugwinya yasebenza ngawe.” 

Awekho amazwi aphuma emlonyeni kaTiger ngesikhathi 
umfundisi esho kanje. Noma esethule umfundisi, uTiger 
akashongo lutho. 

8 


“Yaqala nini ndodana yonke le nto?” Kwakuyizwi likamfundisi 
elalehlisiwe ligcwele ukuncenga. 

UTiger akazanga kahle ukuthi aqalephi. Wavele wakhetha 
ukuthi aqagule unyaka ka-1987. Ngalowo nyaka wayenza ibanga 
lesishiyagalolunye esikoleni iDondotha, okuyisikole samabanga 
aphakeme esisendaweni yakwaMthethwa. Yisikole esingaba 
ngamakhilomitha angamashumi amane ukusuka edolobheni 
laseMpangeni. Sakhiwe endaweni yasemakhaya. 

“Ngonyaka ka-1987 ngahamba ngayoqala uStd 9 wami 
eDondotha High emva kokuba ngisuke esikoleni eSiyabonga 
eManzamnyama kade ngithole u-symbol A kwa Std 8. Iphupho 
lami kwakungukuba wuqweqwe lommeli emva kokuya enyuvesi. 
Ukuya kwami eDondotha kwakunginika ithemba lokuthi 
izifundo zami zazizoqhubeka kahle. 

“Ngiyakhumbula ukuthi ezinsukwini zami zokuqala ngifikile 
ngaba nabangani abaningi ababesezingeni lami ngokweminyaka. 
Nokho-ke abaningi babo bashesha baphenduka izitha zami 
ungakapheli unyaka.” 

UMfundisi wambuka ebusweni. Kwakungubuso bomuntu 
owayehlukumezekile ngaphakathi. 

“Konke kwakungenxa yepolitiki baba. Futhi ipolitiki akuwona 
umdlalo wabantu abangavuthiwe engqondweni. Uma impela 
ungene khona nokuhlakanipha okuyisiceke ungaphenduka isitha 
esikhulu kubangani bakho nasemndenini wakho uqobo.” 

UTiger wathi ukuthula kancane. Waphoqelela ukumoyizela 
ayesefundile ukukugqoka ebusweni bakhe ngezikhathi ezithile. 

“Kwenzekani ndodana?” 

Umfundisi wayengafuni ukumxina ngemibuzo uTiger kodwa 
futhi engafuni ukumyeka aze ashintshe umqondo. Wayengafuni 
abuyele egobolondweni lakhe ayesecashe kulona iminyaka. 

Khona wayemazi uTiger ukuthi wayengasiyena umuntu 

9 



okwazi ukunqamulela uma exoxa indaba. Into nje engathatha 
imizuzwana kuTiger yayingathatha noma ihora lonke kanye 
namazwi amaningi. Nokho umfundisi wayekuqonda kahle ukuthi 
uTiger wayenezinto eziningi ezingahlelekile kahle engqondweni 
yakhe futhi ezazisabisa kuyena umninizo. 

okwazi ukunqamulela uma exoxa indaba. Into nje engathatha 
imizuzwana kuTiger yayingathatha noma ihora lonke kanye 
namazwi amaningi. Nokho umfundisi wayekuqonda kahle ukuthi 
uTiger wayenezinto eziningi ezingahlelekile kahle engqondweni 
yakhe futhi ezazisabisa kuyena umninizo. 

Nakuba uTiger wayengakhumbuli ukuthi ingxoxo 
ngezombusazwe yayiqale kanjani kodwa wayekhumbula ukuthi 
amehlo kaBongani ayeshintsha uma ekhuluma ngokubangwa 
kwezwe. Wayesho ngezwi elinokuzimisela ethi abacindezelwe 
kumele bahlangane balwe kakhulu nokucindezelwa yidlanzana 
labamhlophe. Wayethi yilokho okwakuzobangela ukuba bakwazi 
ukunqoba isilingo sobandlululo. 

Wayekhumbula kahle ukuthi wambuza ukuthi wayeqonde 
ukuthini ngenkululeko. Phela uTiger wayeyazi inkululeko ngoba 
wayezalwe ngudadewabo wenkosi wakhulela emzini wayo. Lokhu 
kucindezelwa ayekhuluma ngakho uBongani yena wayengakwazi 
nhlobo. Yena wayazi udedangendlale wendawo kanye nemfuyo 
ewuchibidolo okwakungeyakubo. 

“Iyona-ke inkinga yethu leyo thina bantu abamnyama. 
Abaningi bethu abayazi kahle ipolitiki. Abayazi inkululeko 
yezombusazwe nokuthi kubaluleke kangakanani ukuthi silwe 
singaphezi ukuze siyithole, sizitholele thina futhi siyitholele 
izingane kanye nesizukulwane sethu. Abaningi bacabanga 
ukuthi lesi simo senhlupheko nengcindezelo yisimo esadalwa 
nguNkulunkulu. Bacabanga ukuthi uNkulunkulu wadala ukuba 
thina sihlupheke, wadala ukuba abelungu bakhombe ngophakathi 

10 


babe nazo zonke izidingo zempilo. Abafisi-ke ukuphikisana 
nendlela izinto eziyiyona njengamanje.” 

Wayekhumbula uTiger ukuthi bonke bathula balalela 
ngesikhathi uBongani echaza. Bamuzwa ethi uhlobo lwempilo 
olwaluphilwa ngabantu abamnyama lwalukhandwe ngabantu 
abamhlophe. Lwalungaveli neze ezulwini. Lwalungekhona ukufisa 
kukaNkulunkulu. Lwalungeyona intando kaNkulunkulu. 

“Kumele ishintshwe le mpilo. Lokhu kumele kwenziwe ukuze 
kuzuze wonke umuntu ngale kokubhekwa ukuthi uyibala lini 
lowo muntu. Kumele kwenziwe izwe likhululeke lingabi nalo 
ubandlululo futhi libe nentando yeningi.” 

Konke lokhu ayekukhuluma uBongani wayekukhuluma 
ngesikhulu isineke, nabangani bakhe abayisithupha ababelalele 
kahle. Lapho ababengezwa kahle khona babebuza imibuzo. Yenake 
wayezobe esechazisisa kahle kubona. Useyobona ngakho-ke 
ukunqekuzisa kwabo amakhanda ukuthi kwakubakhanyela lokho 
ayekuchaza. 

“Cha bafowethu. Musani ukubeka ngendlela yokuthi udlame 
lolu olwenzakalayo. Ukulwa ngezikhali akulona udlame. 
Kunembe kuyindlela eyabhekisiswa kahle enezinhloso zayo 
okumele izifeze. Futhi inemigomo ethile emelwe ukulandelwa 
kahle yilabo abaqeqesheke kahle ngaphansi kwayo.” 

“Yini indaba kuze kuliwe?” Lowo mbuzo wawubuzwe nguyena 
kanye uTiger. 

“Ukuze kuthathwe isinqumo esilukhuni kangaka sokuthi 
akuthathwe izikhali kuliwe, kwaba ngenxa yakho ukuqinisa 
amakhanda kwamabhunu ayengafuni uma kuthiwa akuhlanganwe 
etafuleni kuxoxwe ukuthi izwe lizophathwa kanjani ngendlela 
ezozuzisa wonke umuntu. 

“Abaholi babantu bakhetha-ke ukulwa lokhu kokuzumaunyamalale 
okwaziwa ngokuthi i-Guerrilla warfare. Yikhona 
okungcono kakhulu-ke kunokulwa impi kaphumela eshashalazini. 

11 



Leyo yayizoqeda kakhulu abethu abantu futhi iphoqelele ukuba 
sibe namabutho amaningi kanye nezikhali eziningi. Ukunqoba-ke 
sasingeke sikuzuze.” 

Leyo yayizoqeda kakhulu abethu abantu futhi iphoqelele ukuba 
sibe namabutho amaningi kanye nezikhali eziningi. Ukunqoba-ke 
sasingeke sikuzuze.” 

UTiger wayesakhumbula kahle ukuthi lowo mbuzo waphuma 
emlonyeni kaDavid Ndlela owayehlala nomalume wakhe 
elokishini laseSikhawini. 

“Nakanjani! Khona-ke akuzukuba lula njengokufisa 
kwethu. Lokho kuzodalwa ngukuthi asihlangene njengabantu 
abacindezelwe. Abanye bethu basahambisana nabacindezeli kanti 
abanye baze babe yizimpimpi uqobo. Phela amabhunu njengabo 
bonke abacindezeli emhlabeni jikelele asebenzisa kakhulu imali 
ukuzigcina esezintanjeni zombuso.” 

“Akhokhela izimpimpi lezo ozishoyo?” 

“Yebo. Akhokhela namaphoyisa agxishwe imfundisoze 
emakhanda, awahlomise ukuba agudluze labo ababuka 
njengezitha zombuso wawo. Akhokhela nabaphathi bohulumeni 
abangoziphathe ukuze asehlukanise singabi yimbumba.” 

UTiger wayesakhumbula kahle ukuthi imibuzo yonke 
yaphendulwa ngesizotha nangesineke esikhulu. Wayekhumbula 
ukuthi babelokhu bevuma bonke ngokunqekuzisa wona amakhanda. 

“Kwaba ngukuqala kwakho-ke ndodana lokho ukungena 
kwezombusazwe?” Kwabuza umfundisi, esathathekile 
ngayekuxoxelwa nguTiger. 

“Angeke ngasho ukuthi ngangena lapho kwezombusazwe. 
Nokho-ke kuningi engakutshelwa nguBongani engangingakwazi. 
Wangitshela ngabaholi ababeboshiwe. Wabala uNelson Mandela, 
uGovan Mbeki, uWalter Sisulu, uRaymond Mhlaba, u-Elias 
Motsoaledi, u-Andrew Mlangeni, u-Ahmed Kathrada, uDennis 
Goldberg. Washo nokuthi baboshwa kanjani nokuthi bagwetshwa 
kanjani.” 

12 


“Wanitshela nokuthi babeboshiswe ngubani?” 
“Akashongo baba.” 
“Akashongo ukuthi baboshiswa nguBruno Mtolo owayeyisosha 


loMkhonto okwathi esebanjiwe wadayisa ngabo. Phela nguyena 
owatshela amaphoyisa ukuthi uMandela wayezobe ezoya kobona 
uChief Albert Luthuli, eGroutville kanti abanye babeseLilies Farm 
eGoli okwakuyipulazi okwakusetshenzelwa kulona ukwenza izinto 
ezifihlakele zoMkhonto.” 

“Hhayi bo baba, uyazelaphi leyo nto wena? Angithi wena wazi 
izindaba zezulu?” 

“Kanti-ke ngake ngangena nakulezo.” 

“Akakushongo okukaBruno Mtolo lowo omshoyo. Kodwa 
wakusho okokuboshwa kwabaholi eLillies Farm nokukaMandela 
ngaseHowick bude buduze naseMpophomeni.” 

“Nagcinaphi-ke noBongani lowo?” 

“Kwakhala insimbi yabizela bonke abafundi ezindlini zabo 
zokufundela.” 

Nangempela babephazanyiswe yikho ukukhala kwensimbi 
lokho okwaduma kwasabalala nayo yonke indawo eyayiseduze 
nesikole iDondotha. Yakhala yezwakala emizini yakwaMsezane 
neyakwaDladla eyayingaphesheya komfula. 

Yayibiza izingane zendawo, izingane zendawo 
yesaKwaMthethwa lapho okwakhulela khona iqhawe elikhulu 
uNgomane waseMdletsheni. Lapho okwakhulela khona 
uSiShaka, iLembe eleqa amanye. Lapho okwakugijima khona 
ibutho leZichwe, inkosi uDingiswayo alikhipha walijuba ukuba 
liphelezele uShaka liyombeka abe yinkosi kwaZulu ngemuva 
kokukhothama kukayise uSenzangakhona kaJama. 

13 



2.2.
UTiger wayenomalume ababili. Ekhula wayekhulele 
kumalume wakhe omdala owayeyinkosi. Nokho-ke umalume 
wakhe omncane owayehlala elokishini laseSikhawini 
wayengakuthandisisi ukuba akhulele kumnewabo. Wenza 
imizamo yokuba amthole azohlala naye. 

Nangempela wagcina emtholile ngoba wasuke wasebenzisa 
iphuzu lokuthi ekudluleni kwakhe udadewabo wayekade ecelile 
ukuba kube nguyena omkhulisela yena. Inkosi yamdedela 
ngenhliziyo eyophayo. Yayibalekela khona ukukhuluma ngoba 
ubudlelwane phakathi kwabo babuvele bungebuhle. Yayinembe 
ikhohlisana ihlomelene. 

Kwadingeka ukuba asuke-ke uTiger emakhaya athuthele 
elokishini. Kwaba nguyena nomalume wakhe kuphela ababehlala 
endlini leyo eyayingaphakathi emzini waseSikhawini e-J2. Phela 
unkosikazi nezingane ezazisencane babehlala komunye umuzi 
elokishini oLundi. 

Kulezo sinsukwana efikile uTiger, umalume wakhe 
wayemfunza izinto zombusazwe. Yena-ke wayethi uzama 
ukukhipha konke lokho ayekade ekufunzwe ngumnewabo lokhu 
phela wayekwazi ukucabanga komqondo wakhe kwezombusazwe 
ukuthi kwakuhamba kanjani. 

“Yithina sodwa mshanami esilwela inkululeko yangempela 
yomuntu omnyama. Ngakho ngikubona kuwubudomu ukuba 
abantu balalele iziboshwa ezigcwele ijele futhi ezingasoze zaphuma 
khona nalabo ababhedayo abazibiza ngabaholi bebe behlezi 
emazweni alena kude nezingane zabo zifunda ezikoleni eziphezulu 
kulawo mazwe.” 

UTiger akashongo lutho. Walalela nje kuphela ukuthi 
umalume wakhe wayethini. 

“Abantu abazona izilima mshanami. Angeke babanjwe 

14 


ngenhlabathi emehlweni bese bekholwa yiyo yonke into eshiwo 
amaphekulazikhuni. Yini nje esile engakholwa ngumuntu 
ohluzile lapha ekhanda uma kuthiwa ubukhomanisi buhle? 
Buhluleke kuyo yonke indawo emhlabeni jikelele. Ngisho 
nesikhondlakhondla kubo ubukhomanisi iRashiya sesivumile 
ukuthi abusebenzi. Akubona-ke ubufakazi lobo bokuthi kumele 
kuliwe ngempela nalesi sihlava singahlaseli izwe lethu elihle 
kangaka?” 

UTiger akaphendulanga kuyo yonke imibuzo kamalume 
wakhe. Wayengahlosile vele umalume wakhe ukuba amphendule. 
UTiger wayengakuboni kukuhle ukuphendula noma abuze 
ngezinto ezazishiwo ngumalume wakhe. 

“Yingakho-ke nje mshana kumele thina esihluzile 
lapha emakhanda silwe singaphezi ukuze sivimbele ukuba 
amakhomanisi engathathi leli zwe ngezikhwepha noma ngobuqili. 
Phela asinakuwethemba amakhomanisi.” 

UTiger waqhubeka wabeka indlebe kukho konke 
okwakushiwo ngumalume wakhe. Wayezizwela naye ukuthi 
wayengafune lutho olumhlanganisa namakhomanisi. 
Engenandaba noma abhadla ejele noma agcwele izinkalo zamazwe 
angaphandle, ekudingisweni lapho ayeqube khona. 

Phakathi ekujuleni kwenhliziyo yakhe uTiger wayefisa ukubuza 
okuthile kumalume wakhe. Wayefuna ukubuza imibuzo ayeseke 
wayizwa ibuzwa nguthisha wakhe wezomlando, uMnumzane 
uDladla kanye naleyo eyayike ibuzwe nguBongani. Wayefuna 
ukwazi ukuthi uma ubukhomanisi bububi kangako, kungani 
iRashiya idlondlobalile yaba ngesinye sezikhondlakhondla 
zamazwe ami kahle emnothweni futhi ethuthukile ngokwezinga 
lenhlalo yabantu. 

Wayefisa ukwazi ukuthi njengoba lase liqala ukukhinyabezeka, 
lokho kwakungenziwa yini ngenhloso ngamazwe ayenomona 
efuna ukulibona liguquka enqubweni yalo yokuphila ngokudla 

15 



ndawonye. Wayefuna nokwazi ukuthi yini indaba amazwe iCuba 
neLibya ethuthuka kakhulu nakuba kunemizamo engapheli 
yokuwacekela phansi. 

ndawonye. Wayefuna nokwazi ukuthi yini indaba amazwe iCuba 
neLibya ethuthuka kakhulu nakuba kunemizamo engapheli 
yokuwacekela phansi. 

Umalume wakhe wayengafani nakancane noBongani 
owayevumela imibuzo ukuze lowo ongacaciselekile kahle 
acacelwe ngezimpendulo nangezincazelo. Yena wayekhuluma 
ngezwi elalithi akalalelwe futhi angaphikiswa. Lalithi akushoyo 
akuthathwe njengoba kunjalo. Wayesabisa kakhulu. 

Wayehleze ephethe izibhamu ngambili ngantathu. 
Kwezinye izikhathi wayehloma aphele ngazo zonke kumcacele 
uTiger ukuthi kwakonakele. Kwakungeyena kuphela uTiger 
owayemesaba kakhulu umalume wakhe. Bonke abantu 
babevevezela uma bembona. Kwababengaboni ngehlo elifanayo 
naye kwakuba nzima kakhulu. 

Nokho-ke uTiger wazitshela ukuthi okuningi wayezokubuza 
kumngani wakhe uBongani. Phela uBongani wayehleze 
esho ukuthi kuleli zwe kwakugcwele amanga amaningi uma 
kuqhathaniswa neqiniso. Wayethi-ke kubalulekile ukuba umuntu 
apequlule, alifunisise ukuze athathe izinqumo ezikahle. 

Ngeshwa-ke kodwa uTiger wayengeke esaphinde ambone 
uBongani kulowo nyaka. 

Ngakusasa ekuseni ngezikhathi zehora lesishiyagalolunye, 
osukwini olwalunomkhemezelo omncane namakhaza ayeshubisa 
umnkantsha, kwangena uthishomkhulu uMpanza egumbini 
lokufundela likaTiger. Ebusweni wayebonakala egqunqile ngenxa 
yokudinwa. 

Engena nje wabiza uTiger, uDavid, uJunior, Vincent, 

16 


uNathi noLucky, wathi abamlandele ngokushesha baye 
ehhovisi lakhe. Basukuma ngokushesha bebukana emehlweni 
ayegcwele ukumangala. Ngokushesha bamlandele ngesikhathi 
ephuma enyathela ngezigqi ezisheshayo. UMpanza wayenjalo. 
Wayengakwazi ukutotoba uma ehamba. Kwakuwunyazi lodwa. 
Wawungaze ufunge ukuthi konke ayekwenza wayephuthuma 
ukusheshe akuqede ukuze asheshe aqale okunye. 

Bathi uma bejika ikhona lebhilidi sebezoqonda ehhovisi 
likathishomkhulu wabo, amehlo abo azithela phezu kwezimoto 
zamaphoyisa ezazikanise ngasemnyango. Kwakungamaveni 
amathathu nemotshwana encane. Zonke zazinombala ophuzi. 

Ngaso leso sikhathi babona uthisha wabo uMpungose 
edonswa ngamaphoyisa ayembambe kabuhlungu futhi ehlome 
eyizingovolo. Kwavele kwabacacela bonke ukuthi kukhulu 
okwakonakele. 

Ekungeneni kwabo ehhovisi likathishomkhulu bazithela phezu 
kwamaphoyisa ayegcwele ihhovisi. Onke ayengahleki engathi 
nsi. Kwakungekho ngisho okuncane ukubonakala enomusa. 
Onke ayenamehlo ahlaba njengamehlo ezimamba. Yiwona lawa 
abahlaba ngawo ngesikhathi bengena nje. Ayesho ngezinsansa 
zamadevu abomvanyana. 

“Naba abafundi bami enithe niyabafuna.” Washo uMpanza 
edonsa isihlalo sakhe ebeka phansi izinqe. 

“Sizohamba nabo siye ePolice Station. Kukhona esifuna 
ukukubuza kubona.” Kwasho iphoyisa elalibonakala sengathi 
yilona elaliphethe. Indlela elalisho ngayo kwacaca ukuthi 
lalingafuni ukuba uthishomkhulu ebe elokhu ebuza imibuzo. 

“Nizobabuyisa beze lapha esikoleni? Silungiselela ukubhalela 
ukuhlolwa kukaJune manje ngakho kubalulekile ukuba bonke 
basheshe babuye. Sifuna baphase.” 

“Konke kuzoncika ekutheni bona babambisana kanjani nathi. 
Uma bengezukusibambezela nathi asizukubabambezela. Lokho-ke 

17 



kuzokwenza zonke izinto zibe lula ohlangothini lwabo.” 

kuzokwenza zonke izinto zibe lula ohlangothini lwabo.” 

Kunokuba umgqongqo wephoyisa uphendule wavele 
wanyukunya amahlombe maqedane wanyathela ngesankahlu 
sesihluku emhlabathini sewuqonde ezimotweni. 

Abafana bonke bajikijelwa emotweni eyiveni. Kwamoto 
leyo yayizingcolele ngaphandle kanti ngaphakathi yayinuka 
kabuhlungu iphunga elalisho ukuphalazisa umuntu. 

Umshayeli wayo wayisusa ngesikhulu isivinini, yaphanda 
ngamandla odakeni yaze yayophuma esangweni elalitshekile 
lixoxa yona indaba yokuthi kudala lalibona. Nangasezitolo 
zakwaMthethwa yadlula ngalo ulaka eyayisuke ngalo esikoleni. 
Abantu ababelapho bayibuka bekhamisile ngokumangala ukuthi 
kwakwenzenjani. Yabashiya bekhamise kanjalo. 

“Bafowethu kwenzakalani ngempela?” Kwakuyizwi likaJunior 
lelo ezwakala ukuthi wayeqhaqhazela ngisho nasemnkatsheni 
wamathambo akhe. Wonke umzinjana wakhe ozacile 
wawuvevezela. 

“Angazi mina.” Kwakuyizwi likaTiger ligcwele ubumsulwa 
bokungazi lutho. 

Bonke abafana babegajwe iyona ingebhe. Babengazi ukuthi 
indlela ababeyithatha yayibaqondisephi. 

“Kodwa niyabona ukuthi sikhona sonke lapha ngaphandle 
kukaBongani.” UVincent lowo owabuza eqalaza nxazonke 

kusengathi uzama ukumcinga uBongani ukuthi ungakuphi. 

“Ukhona owaziyo ukuthi ukuphi?” 

Umbuzo kaDavid awuyitholanga impendulo evumayo. Akekho 
owayazi ukuthi uBongani wayekuphi. Kodwa-ke ekukhulumeni 
kwabo bebodwa bazitshela ukuthi babezoficana naye phambili. 

18 


Babezitshela ukuthi cishe amaphoyisa ayeqale ngaye. 

UTiger naye wayefa uvalo. Wahlala njengabanye waziqoqa 
ebanjwe yimicabango eminingi eyayingafuni ukuphela ekhanda. 
Nokho ayekucabanga wayengafuni ukukukhuluma nabanye. 

Ekhanda lakhe wayenokusola ukuthi uBongani nguyena 
owayebabizele amaphoyisa. Cishe wayeyimpimpi yamaphoyisa. 
Kusho ukuthi wayethunyiwe ukuba abayenge ukuze ezwe kahle 
ukukhuluma kwabo bese ebabophisa. 

Uma kunjalo kwakuzosho khona ukuthi ungumuntu omubi. 
Uyimbulu uqobo. Kodwa-ke phela zonke izimbulu zinjalo. Zonke 
zifike zizenze zinhle kanti zithi lala lulaza. 

Kodwa phela imali yimali. Ayiluthezi olumanzi. Njengoba 
naye uBongani ubehleze esho ukuthi abantu abaningi 
baphenduka izimpimpi, badayise ngegazi labantu bakubo ngoba 
behehwe yiyona imali. 

UDavid naye yayimbambile imicabango. Wayeneyakhe 
imibuzo eminingi. Nakuba izimpendulo zayo zazingacacile kodwa 
wayazi kahle ukuthi inkinga yayinkulu futhi base bengene shi 
kuyona. 

Kubona bonke kwakungokokuqala ngqa ukuba bagibele imoto 
yamaphoyisa. Uma benenhlanhla babezohlushwa nje kancane 
bese beyakhululwa. Okubi kakhulu okwakungenzeka kubona 
ngukuba baboshwe noma babulawe kungaziwa muntu ukuze 
bengabalwa njengezidumbu zobandlululo. 

UJunior yena wayejulile ecabanga ngezindlela uBongani ayeke 
wathi amaphoyisa azisebenzisa ukuthola iqiniso asuke elifuna. 
Wacabanga ngokubanjwa ngogesi, ukubamba bacindezelwe izitho 
zangasese, ukufakwa emanzini abandisa okweqhwa, ukushawa 
odongeni nokunye. Waqhaqhazela kakhulu kwashayisana kakhulu 
amadodlwana akhe. Waze wawabamba wawahlanganisa ngoba 
ethi awazukubonakala. UTiger wazizwa emdabukela kakhulu. 

UDavid wezwa kuthi akaqale iculo ukuze aqoqe amandla 

19 



ayewadinga ukubhekana nesimo ayesezithole esekuso. Nokho 
wabuye wabona ukuthi amaphoyisa azosuke abe nobufakazi 
bokubasola ngezombusazwe. Ngenxa yaleso sizathu wanquma 
ukuba aliculele ngaphakathi iculo ayefuna ukulicula. Nangempela 
wenza kanjalo. Waliqala walicula ngomdlandla omkhulu elokhu 
enyakazisa ikhanda njengoba uBongani wayenza naye uma 
belicula. 

ayewadinga ukubhekana nesimo ayesezithole esekuso. Nokho 
wabuye wabona ukuthi amaphoyisa azosuke abe nobufakazi 
bokubasola ngezombusazwe. Ngenxa yaleso sizathu wanquma 
ukuba aliculele ngaphakathi iculo ayefuna ukulicula. Nangempela 
wenza kanjalo. Waliqala walicula ngomdlandla omkhulu elokhu 
enyakazisa ikhanda njengoba uBongani wayenza naye uma 
belicula. 

Noma siyafa siyosho sithi alukh’uvalo 

Noma singaboshwa 

Noma singaboshwa siyosho sithi alukh’uvalo…” 

Walicula waliphindaphinda. Kwakungokokuqala ukuba ayizwe 
kahle incazelo yalo. Lalimnikeza isibindi esikhulu sokumelana 
nesihluku sombuso wobandlululo. Ngaphakathi washeshe 
wazizwa esenamandla aqongile. 

Ezindlebeni zakhe wayesawezwa amazwi kaBongani ethi noma 
kuthiwa kwenzakalani iqabane langempela alehlulwa. Nawo la 
mazwi ayelokhu enkenteza njalo ezindlebeni zakhe. 

Nalapho sebeliyeka lelo culo beqala elinye yena 
ngengqondo yakhe wayelokhu ebambelele kulona namazwi 
lawo kaBongani. Wayelizwa lelo elisha belisholo phansi 
kanjengoba uBongani wayebafundisile lona. Wayebezwa 
bethi: 

Tambo! 

Iya hho iyelele ma 

Sekuzokhal’ibazooka 

Iyelele ma! 

Sesifikile thina bafana boMkhonto 

Sekuzokhal’ibazooka 

Iyelele ma! 

Amagama ankenteza kanjalo imoto yamaphoyisa yaze 
yayofika esiteshini sawo eMpangeni. Behliswa baqhutshwa 

20 


bayofakwa kwenye indlu. Amaphoyisa amabhunu 
ayesebukeka emabi kakhulu kunakuqala. Onke ayenobuso 
obubi obuhwaqabele sengathi ayeququde isibhaha. 

Ngesikhathi belandelana kanjalo, amaphoyisa encike eduze 
kwabo ebambe izinhlokohlela zezibhamu, uTiger wazibonela 
ukuthi wayeqinisile uBongani ukuthi uhulumeni wobandlululo 
wawuhlome kakhulu futhi ungenakulokothwa muntu bukhoma. 
Inhliziyo yakhe yayimtshela ukuthi nakanjani babezobuthwala 
ubunzima. Ekhanda lakhe wayekhathazekile ngokuthi uma 
umalume wakhe kwenzeka eyizwa indaba yokuboshwa kwakhe 
kwakuzoba nzima kuyena. Wayezoyikhotha imbenge yomile. 

Bafakwa ehhovisi elaligcwele amabhunu ayisithupha. 
Onke ayefana ngokungabukeki. Amathathu awo ayebonakala 
ngezimendlela emahlombe ukuthi ayehlonishwa embuthweni 
wamaphoyisa. Bahlaliswa phansi bonke base benikezwa 
amaphepha namapeni. 

“Siyazi ukuthi nonke ningabangani noBongani Mfeka. Siyazi 
ukuthi niba nemihlangano naye nikhulume ngepolitiki. Siyazi-ke 
ukuthi nina ningabafana abahle abafuna ukugxila ezifundweni 
zabo ukuze babe nekusasa eliqhakazile. Lokho kubaluleke 
kakhulu kinina ukuze nikwazi ukusebenza kahle nondle izingane 
zenu. Siyazi-ke ukuthi uBongani usefake umoya omubi kini 
wanifundisa ukuzonda intuthuko yezwe lenu, ukuzonda abelungu 
nokuthanda ubukhomanisi. Into esifuna niyenze ukuba nibhale 
phansi ukuthi yini eniyazi ngoBongani. Noma yini?” 

Kwakuyizwi elingancengi lephoyisa elalibonakala ukuthi 
lilindele ukwenza noma yini efanele okuzokwenziwa yibona. 
Babukana bodwa nokho basheshe bakhuzwa batshelwa ukuba 
umuntu nomuntu akazibhalele akwaziyo. 

Kwaqala kwaba nzima kubo bonke. Akekho owayezimisele 
ngokuqala ukubhala. Emakhanda abo kwakuduma amazwi 
ayehleze eshiwo nguBongani okuthi izimpimpi yizona 

21 



ezibambezela inkululeko yabantu abamnyama. Nokho akekho 
owayengaba nesibindi sokumelana nolaka olwalubhalwe 
emehlweni amabhunu ansondo. Babazi ukuthi ukufa akukude. 
Wayehleze ebaxoxela uBongani ngabantu ababulawa eziteshini 
zamaphoyisa kujike kungenzeki lutho. 

ezibambezela inkululeko yabantu abamnyama. Nokho akekho 
owayengaba nesibindi sokumelana nolaka olwalubhalwe 
emehlweni amabhunu ansondo. Babazi ukuthi ukufa akukude. 
Wayehleze ebaxoxela uBongani ngabantu ababulawa eziteshini 
zamaphoyisa kujike kungenzeki lutho. 

UNathi wayeqikelela ukuthi yini ayeyibhala. Wayengafuni 
ukuba abhale izinto ezazingamdonsela amanzi ngomsele. 
Wakhetha ukugxila kakhulu ekumazini ngasezifundweni. 

Cishe ukuba bonke bathi qaphu qaphu futhi bekhetha 
abakushoyo. NguTiger kuphela owabhala okuningi. Abanye bathi 
sebeqedile yena wabe elokhu eqhubekile ebhala. 

Sebeqede bonke ukubhala, amaphepha aqoqwa. Amaphoyisa 
aphuma onke abashiya bodwa cishe imizuzu engamashumi 
amathathu. Kuleso sikhathi akekho owayefuna ukukhuluma. 
Bonke baqoma khona ukuthula. Cishe babenovalo lokuthi 
abangakukhuluma kungabafaka enkingeni. 

Ekugcineni bathathwa bonke ngaphandle kukaTiger 
babuyiselwa esikoleni kungaphindanga kwashiwo lutho kubona. 
UTiger wasala khona lapho esiteshini. Akekho owabuza 
ukuthi usalelani. Bonke babethokozela ukuthi bayadedelwa 
bengenziwanga lutho. 

Esesele yedwa uTiger, wavalelwa kwenye indlwana eyihhovisi. 
Wahlala yedwa nemicabango yakhe kwaze kwashaya ihora 
lesishiyagalolunye ebusuku. Ingqondo yakhe yayinyamvuza 
imicabango engapheli. Wayezibuza imibuzo eminingi kakhulu. 
Novalo lwase lumshaye lwamphindelela. 

Lapho lisanda kushaya nje ihora lesishiyagalolunye, kwatheleka 

22 


imoto yamaphoyisa aKwaZulu. Yayinomshayeli kuphela. Nguyena 
anikezelwa kuyena ukuba amthathe. 

Wayengazi ngempela uTiger ukuthi wayesiwaphi njengoba 
wayengazi nokuthi wayekade egcinelweni ngesikhathi abanye 
bekhululwa ukuba bahambe. Emotweni wangena enovalo, esaba 
ngisho ukuyibuka indoda eyayishayela. 

“Siyabonana ndoda.” 
“Yebo bhuti” 
“Igama?” 
“NginguTiger.” 
“Hhayi wena! Mina ngifuna igama langempela. Akekho umzali 


ongavele aqambe ingane yakhe ukuthi uTiger.” 
“Elangempela nguSabelo Mkhize.” 
“Nakho-ke. Sabelo Mkhize. Leli likaTiger pho livelaphi?” 
“Ngalithola kade sidlala omunye umdlalo wasesiteji.” 
“Umdlalo owawukhuluma ngempi yasehlathini, owawuthi The 

Survival Umdlalo owawubhalwe nguthisha wakho uMpungose?” 
UTiger wamangala kakhulu uma ebuzwa leyo mibuzo. 
Lowo mdlalo wawudlale esikoleni kuphela. Futhi wawudlalelwe 
abafundi abenza ibanga leshumi kuphela. Ukumangala kwakhe 

kwakucace bha ebusweni bakhe obabugqolozele iphoyisa. 
“Uyamangala yini?” 
“Yebo ngiyamangala.” 
“Umangazwa yini?” 
“Ngimangazwa ukuthi yonke le nto uyazi kanjani.” 
“Khululeka. Umsebenzi wami ukwazi izinto. Uzobuye wazi 

nokho ukuthi konke lokhu ngikwazi kanjani. Okwamanje 
asikhulume ngokunye.” 
“Okuyini?” 
“Musa ukuba novalo. Khululeka nje ukuze sixoxe kahle.” 

23 



Wayengazi uTiger noma kwakumele akhululeke ngempela yini. 
Nokho wazitshela ukuthi akazame khona ukuba angakhombisi 
ukuba novalo ngoba lokho kwakungeke kumsize ngalutho. 

Wayengazi uTiger noma kwakumele akhululeke ngempela yini. 
Nokho wazitshela ukuthi akazame khona ukuba angakhombisi 
ukuba novalo ngoba lokho kwakungeke kumsize ngalutho. 

“Kuhle-ke lokho. Lalela-ke. La madoda engikulande kuwona 
akutuse kakhulu. Athena umqondo wakho uphuse ngendlela 

emangalisayo. Utheni wena kuwona?” 

“Angibuze ngoBongani ngawaphendula?” 

“UBongani Mfeka.” 

“Yebo.” 

“Awumazi uBongani wena?” 

“Ngiyamazi.” 

“Ucabanga ukuthi uyamazi. Baningi abacabanga njengawe.” 

“Uqonde ukuthini?” 

“Awazi ukuthi uBongani uyiphekulazikhuni. Waqeqeshwa 
emazweni amaningi ukuba avukele umbuso. Laphaya esikoleni 
senu uthunyeliwe nje ukuze azodukisa abantu abasha abangazi 
lutho ngezombangazwe. Wena-ke ungomunye walabo bantu. 
Ubukwazi lokho?” 

“Cha. Mina ngazi ukuthi…” 

“Ukuthi ungumfundi ohlakaniphile kwiHistory.” 

“Yebo.” 

“Ngikutshelile ngathi kuningi ongakwazi ngaye. Amaphoyisake 
kudala emlandela ngoba esezwile ukuthi ulapha ngaphakathi. 
Kuthena-ke izolo ngezikhathi zentathakusa amthola. 
Kudutshulwane kwanuka intuthu yesibhamu indawo yonke. 
Kwasho ukuthi kusenenhlanhla ukufa lokhu. Kudlubulundele 
kwangena ebumnyameni kwashiya amaphoyisa amane efile 
namanye elimele.” 

“Hhayi bo!” 

24 


“Into enjalo nje. Cishe usuyabona-ke manje ukuthi umngane 
wakho lona ungumuntu onjani.” 

Nangempela kwase kuntwelile ezansi kuTiger ukuthi uBongani 
wayengumuntu onjani. Nokho wayengamangali kakhulu uma 
esecabangisisa ukuthi kwasekukhulumeni kwakhe uBongani 
kwakubonakala ukuthi wayazi lukhulu kunabo. Umqondo wakhe 
kwakungesiwo owengane yebanga lesishiyagalolunye. 

Izinsuku ezalandela zazinzima kakhulu kuTiger. Kwakunezinto 
eziningi ezishayisanayo ezazigcwele ekhanda lakhe. Kuningi 
okwakushiwo ngoBongani. Nomalume wakhe wayesho okwakhe 
okuningi. Konke kwakukhomba ukuthi yena wayengaboni lutho 
olonakele ngesimo esasikhona ezweni. Wayethi amaphoyisa 
ayedinga ukulekelelwa ukuba avikele izwe elihle labantu 
laseMzansi Afrika. 

Amaphoyisa ayesalokhu embelesela emncenga ukuba asebenze 
nawo. Wethulwa nasezikhulwini ezisezingeni eliphezulu kakhulu, 
abahlonishwa uqobo lwabo. Bonke babekhuluma njengabantu 
ababemhlonipha kakhulu, bemthatha njengomuntu owayengaba 
yiqhawe elikhulu. Kuphela nje kwakumele azimisele ukubamba 
iqhaza ekuvikeleni izwe lakhe, izwe lezizukulwane zakhe. 

Esikoleni akaphindanga walubhada. Wawumningi umsebenzi 
okwakumele wenziwe. Ngokushesha ukucabanga kwakhe kwase 
kushintshe kakhulu. Wayesenabangani abasha, umqondo omusha 
futhi esenendlela yakhe entsha yokwenza izinto. 

Esikoleni bacabanga ukuthi wayenyamalele njengoBongani 
owayengaziwa ukuthi washonaphi. Nokho babethi yena 
wayengcono ngoba kwakungakezwakali ukuthi wayebulewe 
njengoBongani. 

UBongani kwase kwaziwa esikoleni nasemphakathini 
ukuthi wayebulawe ngamaphoyisa amvimbezela entathakusa 
emva kokuba emzingele isikhathi eside kakhulu. Ngokombiko 
wephephandaba lomphakathi, wayedutshulwe ngezinhlamvu 

25 



ezingaphezu kwamashumi amane. 

ezingaphezu kwamashumi amane. 

26 


3. Unya Oluphindiwe 
UTiger washesha kakhulu ukukhula empilweni yakhe entsha. 
Kwakumele. Izimo ayengaphansi kwazo zazimphoqa ukuba 
enze kanjalo. Sasingekho isikhathi sokugaqa nokucathula. 
Kwakukhona kuphela isikhathi sokuba antininize ngejubane. 
Uma wayengeke enze kanjalo kwakuzosho ukuthi wayengeke 
akuthole ukuhlonishwa ngabantu abakhulu kunaye. Futhi 
kwakuzosho ukuya kwakhe kwagoqanyawo. 

Wayenolwazi oluningi kakhulu olwalumsiza ukuba 
abambe iqhaza elibonakalayo ekulweni nobuphekulazikhuni 
nobukhomanisi. Ukwethembeka kwakhe kwakuseqenjini 
elilodwa nasekulweleni ngakho konke ayenakho ukuba 
izwe laseMzansi Afrika lingadliwa ngamakhomanisi. Lokhu 
wayezimisele nokukufela. Wayesenesibindi sezingwe namabhubesi 
kuhlanganiswe ndawonye emva kokuba eqeqeshwe kabanzi 
ukusebenzisa izinhlobonhlobo zezibhamu nezinye izikhali. 

Ezandleni zakhe kwakubekwe izimoto ayezidinga. 
Kwakubekwe nemali eningi ukuze afeze zonke izidingo zakhe. 
Ukuhlupheka wayengasakwazi ukuthi kuyinto enjani. Ubani 
ngempela ongathi uyahlupheka uma enemali yonke ayidingayo 
futhi enamandla okwenza noma yini ayibona ukuthi ifanele 
ukwenziwa? 

Wayesazi kahle ukuthi yini okwakumele ayenze ukuze asheshe 
aphume engozini. Wayazi futhi ukuthi uma engena enkingeni, 
lolo talatiya lwaluzoba yijoka lakhe yedwa. Wayenze izethembiso 
ezinkulu phambi kwabantu abathile abakhulu kunaye. Futhi 
wayezimisele ukuba azigcine zonke izethembiso zakhe. 

Ngelanga ahlangana ngalo nomholi omkhulu, kwaba 
sengathi wayebanjwe ngamandla athile ayengawazi naye ukuthi 
ayeqhamuka kuphi. Yingaleso sikhathi lapho athembisa khona. 
Ngayo yonke inhliziyo yakhe wayesekholwa ukuthi kwakumele 

27 



amakhomanisi avinjwe noma ngayiphi indlela ukuba angalithathi 
izwe laseMzansi. 

amakhomanisi avinjwe noma ngayiphi indlela ukuba angalithathi 
izwe laseMzansi. 
ke 
ukuba angavumi ukuba kulethwe olunye unswinyo kubantu 
abahluphekayo. Abantu babedinga imisebenzi ukuze basebenze 
bondle izingane zabo. Babedinga ukufundisa izingane. 

Kwase kumcacele ukuthi abantu abafana noBongani 
kwakumele basuswe bonke emphakathini. Babezodukisa abantu 
ngezimfundisoze ezinamandla okudunga imiqondo yabantu baze 
bakholwe yizinto ezingelona iqiniso. Abantu abasha babezosheshe 
babakholwe bese kudaleka inkinga yomuhlwa ongenakuvinjwa. 

Ngokwakhe, kwakuyindawo yaKwaZulu eyayidinga kakhulu 
ukuba ivikelwe. Phela akekho umuntu owayengathanda ukuba 
kuthathwe izinkomo zakhe zinikezwe umakhelwane wakhe ngoba 
kuthiwa kufanele kwabelwane umnotho. Kwakungeke kulunge 
ukuba abantu baphucwe izinto ngoba kuthiwa banokuningi 
bona bese kuhleshulelwa abangenalutho. Konke lokho 
kwakungumbhedo womsangano. Into eyayihlulekile emazweni 
lapho eyeyizanywe khona. Yayiphendule abantu izihlupheki 
nezilambi ezagcina sezingamazimuzimu. 

Isikhathi sona sasizihambela singanake nakunaka konke 
okwakwenzeka. Sasingangene ezimpini zombango wamandla 
okuphatha. Sasingeseki labo ababeqhoqhobele izintambo 
zombuso nemibuswana eyayiqhibuke ezweni laseMzansi Africa. 
Sasingasekile futhi labo ababelwela ukuba kube khona intando 
yeningi, abantu bonke bavunyelwe ukuvotela lowo okwakumele 
angamele izwe lonke, izwe eliwumbuso owodwa. 

Ngesikhathi sihamba kanjena, uTiger wayesefunde ukuba 
akwazi ukuziba unembeza wakhe. Kwakumele. Nakuba kwaqala 

28 


kwaba lukhuni kodwa washeshe wakwazi ukuwuziba ngenkulu 
impumelelo ngazo zonke izikhathi lapho owawuthi uzama 
ukuma ngezinyawo uvuke umbhejazane. Okwamsiza kakhulu 
ukuthi kwakukhona indoda eyayibekwe eduze kwakhe ukuba 
asebenzisane nayo. Iyona eyamfundisa okuningi. NguThulani 
Zuma lowo. Indoda eyayihlonishwa kakhulu futhi isatshwa 
ngisho izikhulu eziphezulu. 

UThulani kwakuyindoda eyayingasho ukuthi kusasa. 
Yayikhuluma into yamanje. Into ephelayo kudlule kanjalo. 
Nakuba kwakumthuse kakhulu ekuqaleni ukubona uThulani 
enza imisebenzi yakhe, washeshe wajwayela ukuthi nakubona 
umsebenzi kwakungumsebenzi. 

Okokuqala kwakuselokishini laseNseleni. Babeye khona 
ndawonye. Bangena komunye umuzi bafica isalukazi. Bafike 
bacela umfana okwakuthiwa nguMdu. Isalukazi sabayalela 
ukuba bamvuse endlwaneni ayelala kuyo ngemva kwendlu 
enkulu. Nangempela baqonda khona bafika bangqongqoza 
kakhulu. Wavula. Phambi komnyango kwaqhamuka umfanyana 
owayengaba neminyaka eyishumi nantathu. 

“Uyaphila Mdu?” 

“Yebo.” Wayephendula uThulani ngezwi eliqhaqhazelayo. 

“Asithi ukuhamba kancane.” 

Akaphendulanga uMdu. Wavele walandela uThulani 
owayeseyiqalile indlela eya emotweni yakhe. Nguyena uThulani 
owamvulela isicabha semoto sangemuva. Wamdudulela phakathi. 

Sebengenile emotweni, imoto yasuka. NguTiger owayeshayela. 
UThulani wayehlezi noMdu ngemuva. Babekhuluma ngokuthile 
ayengakuqondi kahle uTiger. Kodwa wayezwa kancane ukuthi 
kwakuphathelene nomsebenzi othile ayengawenzanga uMdu. 
Kunendoda ethile okuthiwa nguMnguni owayengayilandelanga 
ngendlela ayeyalelwe ngayo. Wazama ukuxolisa ngokuthi 
kwakuphoqeleke ukuba ayodlala ibhola kodwa kwabonakala 

29 



ukuthi babengezwani noThulani. 

ukuthi babengezwani noThulani. 

“Tiger wena shayela imoto lokhu okunye ukuyekele kimina 
engikwazi kangcono kunawe.” 

“Bengicela nje Thulani ngoba umfana uyachaza futhi yiphutha 
lokuqala leli alenzile.” 

“Nami ngiyacela nje mfana wasekhaya. Lokhu kwaziwa 
yimina kahle. Futhi kumele wazi wena ukuthi amaphutha ngisho 
engabe mancane kangakanani futhi ngisho engabe awokuqala 
angakuholela ekufeni noma aphazamise umsebenzi wakho 
ngendlela engakufaka enkingeni.” 

Akabange esasho lutho uTiger. Amehlo kaThulani ayesehlaba 
elokoza ulaka olubi. Wazibonela naye uTiger engengane ekhasela 
eziko ukuthi uma eseshintshe kanjalo wayengeke esamlokotha. 
Ubani ongavimba uThukela selungenisa ludla izindwani? Kanjani 
nje. 

Ngaleso sikhathi uTiger wambona uThulani edonsa isibhamu. 
Lwamshaya lwameqa uvalo. Wamuzwa uMdu ekhala kakhulu 
ezincengela ngezwi elinomunyu. Wamisa imoto ngokushesha 
uTiger. Wafisa ukukhuluma anqande umlilo kodwa amazwi avele 
ambalekela olimini lwakhe. 

Nalapho uThulani esephakamisa isibhamu leso esibeka 
esiphongo sikaMdu akakwazanga ukukhuluma uTiger. Amazwi 
ayengakabuyi emlonyeni wakhe. Kuphela wavele wagqolozela 
uMdu ebusweni ngesikhathi kwehla izinyembezi zigeleza zehla 
ngezihlathi zakhe. Lapho ehlisa amehlo akhe wabona ukuthi 
umfanyana wayesezichamelile. Wadabuka kakhulu. 

Wambona uMdu ecimezile eselindele noma yini 
eyayizokwenziwa nguThulani. Yingaleso sikhathi lapho uThulani 
wadubula khona ngenhlamvu eyodwa. Kwaba ngukuphela 
kwakhe uMdu. 

30 


Isidumbu sikaMdu sajikijelwa emfuleni ngaphambi kokuba 
baqhubekele ehhotela elisehlathini elaziwa ngokuthi yiMothela. 
UTiger wayelokhu eqhaqhazele lokho. Kwakumthuse kwaphela 
nasozwanini konke ayekubone ngamehlo akhe. 

Nakuba ekuqaleni wayethukile kodwa washeshe wakwejwayela 
ukuhlala nokusebenza noThulani. Okuseqinisweni wayithanda 
kakhulu indlela uThulani ayesebenza ngayo. Wayesethanda 
naye ukufana naye. Yayimmangaza indlela ayevele abonakale 
ekhululeke ngayo emva kokwenza izinto ezinkulu, izinto 
ezingasinda ngisho unembeza womgulukudu. Wayezikhululekele 
engazi nokuthi lidumephi. Nasemva kokubulala ngesihluku 
uMnguni waseNseleni noZibani waseNtuze owamdubula kwaba 
sengathi wayembulalela emagqutshini wazikhululekela uThulani 
kwaba sengathi wayengenzanga lutho. 

UThulani wayengandile ngomlomo njengembenge. Wayesho 
nje lokho okumbalwa maqedane azivalele umlomo. Wawumfica 
ezihlafunela ushingamu wakhe owawungaphumaphumi 
emlonyeni wakhe. Wayewuthanda njengomculo wokholo 
owawudlalwa yiqembu lamaphoyisa ayecula kuthinteke inhliziyo 
yakhe aze alilekelele naye ngesikhathi enqekuzisa ikhanda lakhe. 

Into eyayithandwa kakhulu nguTiger ngoThulani ngukuthi 
njalo nje wayephumelela kalula kuzo zonke izinto ayezenza. 
Wayevula kuvaliwe njengamanzi ezikhukhula. Ngisho engabe 
wayefuna intombi ethile wayevele ayithathe ahambe nayo ngale 
kokuzabalaza nokujuluka. 

Nokho wawumningi kakhulu umsebenzi owawudinga 
ukwenziwa. Njalo nje kwakudingeka ukuba kube nabantu 
abagudluzwayo. Kuyothi kusaqedwe labo kuqhamuke olunye 
uhlu futhi. 

“Abapheli laba bantu!” 

“Kanti bazophela. Sizobancenga kancane kancane nje baze 
baphele.” 

31 



“Uma kusho wena Thulani ngiyakholwa.” 
“Kholwa impela ukuze umsebenzi uhambe kahle. Akufuneki 


ukungabaza uma wenza lo msebenzi.” 

“Ngiyezwa.” 

“Uyakhumbula ngikutshela ngomuntu okuthiwa 

nguMdletshe?” 

“Lona owathi owasePort Durnford?” 

“Yena impela.” 

“Yebo, ngiyakhumbula.” 

“Lowo muntu kumele umqondise kusasa.” 

“Usho ukuthi ngimsuse?” 

“Lokho impela.” 

“Akunankinga singaya khona.” 

“Hhayi nami. Uzoya wedwa. Ngumsebenzi wakho wedwa. 

Ozokwenza wena, ukumfuna umthole bese umenza kanjalo. 
Angithi unayo yonke into oyidingayo?” 

“Yebo.” 

“Igama lakhe nguMbuyiselwa. Kukhona okunye odinga 
ukukwazi?” 

“Cha akukho. Ngizokwenza konke okumele ngikwenze.” 

Wayevumile uTiger ukuthi wayezoya ukuyofuna uMdletshe 
lowo bese enza njengoba wayeyaleliwe. Kodwa izwi lakhe 
lalinganakho ukuzethemba ngalokho ayethembisa ukukwenza. 
Nokho wayethanda ukuba anikwe ithuba lokukhombisa ukuthi 
wayekulungele futhi ekufanele ukuba ngomunye wababenikwe 
umsebenzi omkhulu nobucayi njengalowo ababewenza 
noThulani. 

Ebusuku akalalanga nokho kahle. Wayethatha ebeka 
ngengqondo ezama ukuhlela ukuthi wonke lo msebenzi 
owawumhlalele wayezowenza kanjani. Wayezizwa enovadlwana 

32 


lokuthi izinto zazingase zingahambi ngendlela ezazilindelwe 
ngayo. 

Wayelokhu ethatha ebeka kanjalo nangosuku olulandelayo. 
Phela kwase kuyilo olwamanqamu. Kwase kufike lona ithuba 
lakhe lokuziveza ubuqhawe bakhe ukuze naye ahlonishwe 
njengoThulani nabanye ayeke ezwe kukhulunywa kahle ngabo. 

Ehhotela ayehlezi kulona kwakuzwakala ukushaya komoya 
obandayo. Wawungubufakazi bokutheleka kokuvuthwa kobusika. 
Ebuka iwashi elikhulu odongeni wazibona izinti zalo zidonsa 
kanzima emqanseni wohambo lwazo lwemihla ngemihla. 
Zamtshela ukuthi kwase kuyoshaya ihora lesithathu. 

Kungaleso siikhathi lapho anquma khona ukuba anikele khona 
ePort Durnford. Kwakumele afike kusakhanya ukuze ahlolisise 
kahle indawo yonke abone nomuzi lowo kaMdletshe. Akabange 
esachitha sikhathi. Wathatha izibhamu zakhe. Wathatha i -9MM 
eyayihlohliwe kanye nezipele zomagazini bakhona. Wadumela 
nesinye esikhulu. 

Nguye lowaya eqonda emotweni yakhe entsha ceke. Wasuka 
waqonda ngaseMpangeni. Uma efika ejikeni lomgwaqo oya ePort 
Durnford wajika kwesokudla. Waya njalo eselandela umgwaqo 
wobhuqu. Waze waqhamukela ePort Durnford okuyindawo 
ebanzi ngokwanele ukudida noma ngubani ongayazi kahle. 

Ngesikhathi enqamula elandela umgwaqo owawulokhu 
umbize lokho, wazama ukucabanga ukuthi wayezomthola kanjani 
uMdletshe ayengamazi, engakaze ambone nakwamadala eJudeni. 

Umgwaqo awulandela waze wamfikisa ngaselokishini 
laseSikhawini. Yilapho afica khona abafanyana bezidlalela 
ibhola ngesikhathi izinkomo ababezelusile ziklabile etshanini 
obabushaywe kabuhlungu yisimo sezulu. Yathi ima imoto 
baphenduka abafanyana labo babheka kuyona. Basondela eduze 
kwemoto bebona umniniyo ebaqhweba. 

Wabuza umbuzo omude okwathi engakawuqedi omunye 

33 



umfanyana, owayethe klwi nje enesibazi esiphongweni, wase eqala 
emphendula. 

umfanyana, owayethe klwi nje enesibazi esiphongweni, wase eqala 
emphendula. 

Nguyena lowo mfana owakhombisa uTiger umuzi kamkhulu 
wakhe. UTiger wawubona kahle lowo muzi. Washeshe wacabanga 
ukubuza umbuzo-mbumbulu ukuze anikeze isizathu sokumbuza. 

“Usazidayisa izinkomo?” 

“Umkhulu? Akadayisi nkomo umkhulu. Akanankomo.” 

Kwakuyiqiniso. Wayengenankomo uMdletshe. Okuseqinisweni 
wayengenalutho. Wayengaqashiwe selokhu aboshwa esiqhingini 
eRobben Island, eboshelwa amacala okwakuthiwa unawo, amacala 
ezombusazwe. Wayengaholi nampesheni nakuba wayesefikile 
eminyakeni yokuba anikezwe impesheni. Wayesezame kaningi 
ukuyithola kodwa lutho. Kwakumphoqa-ke ukuba athembele 
kweyomkakhe impesheni kwayona eyayilokhu inqamuka. 

UTiger wasuka wahamba eshiya abafana bezidlalela ibhola. 
Umfanyana lowo owayekhulume noTiger waqhubeka wazidlalela 
engazi nakwazi ukuthi wayenikeze ulwazi oluyingozi yokufa 
uqobo kumuntu lowo ayeqala ukumbona. 

Wayengazi ukuthi umuntu lowo wayezobuya ngobumnyama, 
aphule umnyango owawuvele ubuthaka maqedane adubule 
umkhulu wakhe ngezinhlamvu eziyishumi nesithupha. 

Lokho okwenzeka ngalobo busuku kwakungezukusuka 
emqondweni walowo mfana. Nobuso bomuntu lowo 
abuvumanga ukusuka emqondweni womfana. Isithombe sakhe 
sahlala sagqama kwaba sengathi izithombe ezinkulu zokuhlobisa, 
lezo ezigaxwa ezindongeni zasemakhaya. Kwakungubuso 
ayebubone kabili ngalolo suku. 

34 


4. Unembeza Ongathuli 
UTiger wabuyela ngesivinini esiyisimanga endlini yakhe. 
Ngemuva kokumisa kahle imoto waphonseka ngaphakathi endlini 
engazi kahle ukuthi yini okwakumele ayenze. Wayeqhaqhazela 
ngendlela eyisimanga. Umqondo wakhe wawugcwele isehlo leso 
sokuqhuma kwesibhamu, sokugobhoza kwegazi, ukuqhuma 
kwesililo, nokugeleza kwezinyembezi. 

Ezama ukuzimisa isibindi wathatha ibhodlela likagologo 
obomvu. Wawuvula ngokushesha. Wawumbombozela egilasini 
enkulu. Wawushayela ekhanda uzwa kanjalo. Umzimba wakhe 
wathi hleke. Kwaba yikho ukusaba kokungase kwenzeke 
okwamvimba ukuba angaphindi eyesibili. Ngakho wagcina ngayo 
leyo eyodwa wabe eseqonda emanzini okugeza. 

Ngesikhathi egeza, kwakudlala umculo wamaphoyisa lowo 
ayesewukhonze kakhulu. Wawudlalela phansi kusengathi 
ukhathele njengobusuku obabudonsa ngokukhathala okukhulu. 
Kwakusanda kushaya ihora lesibili entathakusa. Amakhaza 
ayeshubile edlova ngesihluku kulabo ababengambethe 
ngokwanele. Kodwa uTiger wayewuzwa ushiselwa kakhulu 
umzimba wakhe. Wawungashisiswa ngukuthi wayesanda 
kuphuma emanzini ashisayo. Wawungashisiswa yi-heater 
ayeyivulele ukuba ifudumeze indlu yakhe. Wawushisiswa yinto 
ayeyizwa ngaphakathi eyayimbasela njengamalangabi. 

Kwakuwukusho nje ukuthi wayelele embhedeni. 
Wayelokhu ephenduphenduka. Isibhamu sakhe, isithandwa 
sakhe, sasingekude neze naye. Sasingaphansi komcamelo 
owawucindezelwe yikhanda lakhe elalithatha libeka. Zonke 
izinto ayefisa ukuzikhohlwa ngokushesha zazisezintsha kakhulu 
engqondweni yakhe. Kwazona zazinomdlandla omangalisayo, 
zingafuni ukubeka phansi isinqe. Ngomfutho wazo zazilokhu 
zigxumagxuma. Zazinomdlandla njengabafanyana ababekade 

35 



bedlala ibhola eqeleni, labo uTiger ayebuze kubona umuzi 
kaMdletshe. Wayengalala kanjani ke? 

bedlala ibhola eqeleni, labo uTiger ayebuze kubona umuzi 
kaMdletshe. Wayengalala kanjani ke? 

Inhliziyo yakhe yashaya mawala kwaba sengathi ifuna 
ukubhoboza sona isifuba iphume ngejubane. Ayekwenzile 
kwakumhlukumezile kakhulu kunembeza wakhe. Isililo sesalukazi 
nobuso bomfana owaqhamuka wamhlaba ngethoshi ebusweni 
wayekubona. Nokukhala kwakhe kwakungavumi ukuphuma 
ezindlebeni zakhe. 

Kwathi kuthatha ukusa kuxosha ubumnyama okwakulethe 
izehlo eziningi kubantu abehlukene, uTiger wayesabheke 
ngawayizolo.Wayezibona yena egila yonke imigilingwane 
ngezandla zakhe. 

Wazibona esuka eya emotweni yakhe. Wazibona eqonda 
ePort Durnford, edabula kubona ubusuku obabugcwele 
amakhaza ashubile. Babugcwele nomoya owawushweza uhlaba 
ngezinsungulo ezibukhali, kwawona usuka lapho okwakungaziwa 
khona. 

Ubumnyama babumi ngezinyawo zombili. Ngoba 
wayenesiqiniseko ngomuzi kaMbuyiselwa Mdletshe, wasondela 
kuwona wamisa imoto yakhe eduze nomuzi lowo. Wehla 
ngokushesha wabe esephuthuma kuwona umuzi owawungekude 
nalapho okwakumi khona imoto yakhe. Isibhamu sakhe 
wayesesibambe ngesandla sakhe elindele noma yini engaqhamuka. 

Indlu yayimnyama yonke ngaphakathi. Kwakucaca ukuthi 

36 


bonke ababelala kuyona babebanjwe yiso isiqhwaga esehlula 
ezinye. Amaphupho abo ababewaphupha awabakhombisanga 
ububi nengozi eyayinyonyoba ihlose ukushwabadela umphefumulo 
kaMbuyiselwa Mdletshe, owayedume ngokuthi uMdletshe 
onenkani. Ayikho into eyaphazamisa uTiger kulobo bumnyama. 

Wayekade ecabange ukuthi wayezongqongqoza ukuze athole 
ukuvulelwa nokho wabuye wawushintsha umqondo wakhe emva 
kokuba uThulani emtshelile ukuthi uMdletshe kwakungenzeka 
ukuthi wayenezibhamu ze-AK47 njengoba wayesanda kubuya 
esiqhingini. 

Waba novalo lokuthi hleze ethi uyangqongqoza ikhehla 
liphendule ngolaka lwaso isibhamu esibi. Ngenxa yalokho 
wavele waqoma ukushaya mawala isicabha ayesesibonile ukuthi 
sasingabukeki sizomnika inkinga. 

Kwaba-ke ukungena kwakhe ngaphakathi esesibambe 
ngezandla zombili isibhamu sakhe esiyi 9MM. Wayeselindele 
noma yini enyakazayo. Ithoshi elincane ayeliphethe yilona 
elamkhombisa indlela. Wayeseshesha njengemamba emnyama. 
Wangena kwelinye ikamelwana wafica umfana owayelele. 
Kwakungumfana amaziyo ngoba wayeseke wambona emini. 

Wamshiya kanjalo, esenyenya eqonde kwelinye elalakhelene 
nalelo. Wathi engena nje wahlaba umbhede ngethoshi walibona 
ikhehla. Kwaqondana kabi ukuthi nalo laliphapheme kucaca 
ukuthi kukhona elalikuzwile kwalethusa. Lathi liyavuka 
kwabe selephuzile. Wadubula ngokushesha uTiger. Wadubula 
izinhlamvu zalandelana. Kwaba nomsindo wokuqhuma omkhulu 
owavusa isalukazi kanye nomfanyana owadumela elakhe ithoshi. 

Isalukazi saqhuma ngesililo esikhulu ngesikhathi sizwa 
kuqhuma isibhamu sibhekiswe kuMdletshe owayekade elokhu 
esho ukuthi amabhunu ayezomthola. Nangempela ukufa kwase 
kumtholile. Kwawubhoboza umzinjana wakhe owawulwazi kahle 
usizi lobuhlungu bokuhlushwa ngamaphoyisa obandlululo. 

37 



Ubandlululo owayephikisane nalo isikhathi eside, waze 
waboshwa iminyaka eyishumi nesithupha eRobben Island 
ekugcineni lwase lumnqobile. Wafa ebulawa ngumuntu omusha 
owayelingana ngokweminyaka noquqaba lwabantu abasha 
ayesebawelise imingcele yezwe ukuze beyoqeqeshelwa ukuba 
ngamabutho ayezolwa nobandlululo, amabutho ayezofundiswa 
kabanzi ngepolitiki ukuze akwazi ukuphatha izwe uma selibuyele 
kubaninilo beqiniso. Wafa engayibonanga ngamehlo akhe 
inkululeko ayeneqiniso lokuthi yayizofika ikhulule bonke abantu 
abacindezelwe nalabo abacindezele. 

Ubandlululo owayephikisane nalo isikhathi eside, waze 
waboshwa iminyaka eyishumi nesithupha eRobben Island 
ekugcineni lwase lumnqobile. Wafa ebulawa ngumuntu omusha 
owayelingana ngokweminyaka noquqaba lwabantu abasha 
ayesebawelise imingcele yezwe ukuze beyoqeqeshelwa ukuba 
ngamabutho ayezolwa nobandlululo, amabutho ayezofundiswa 
kabanzi ngepolitiki ukuze akwazi ukuphatha izwe uma selibuyele 
kubaninilo beqiniso. Wafa engayibonanga ngamehlo akhe 
inkululeko ayeneqiniso lokuthi yayizofika ikhulule bonke abantu 
abacindezelwe nalabo abacindezele. 

Wayeyibonile futhi inyamalala ebumnyameni obabusabalele 
yonke indawo. Kungemva kwaleso sikhathi lapho aqhuma khona 
ngomsindo omkhulu wokukhala okwakusuka phansi ekujuleni 
kwenhliziyo yakhe. Into eyayenziwe yisandla sensizwa yemoto 
enhle, yayiyidabule phakathi inhliziyo yakhe yadabula nomoya 
wakhe owabona lukhulu ebuncaneni bawo. 

Kulobo buwelewele bomsindo wokulilela isigameko esibi, 
uTiger wangena emotweni ngesivinini esikhulu wayishaya yazula. 
Kwakungasabalulekile ukuthi abe kuleyo ndawo. Wayesekwenzile 
ayekade ethembise ukuthi wayezokwenza. Wangena waqonda 
ngaseSikhawini njengoba wayeyaleliwe. 

Esendleleni wamiswa ngamaphoyisa akuleyo ndawo ayekanise 

38 


khona enze umgoqo emgwaqeni. Esevinjwe yiwona wakhipha 
ikhadi lakhe walikhombisa lowo owayephethe owayelunguze 
ewindini lakhe. 

“Kuhambe kahle konke?” Kwabuza indoda leyo 
eyayinezimendlela ezigcwele ihlombe layo. 

UTiger wakhiphela ngaphandle amehlo akhe. Yayimthusa 
le nto yokubuzwa yileyo ndoda lowo mbuzo. Yayazi ngani 
ukuthi ungubani nokuthi wayephumaphi? Nokho wavuma 
ngokunqekuzisa ikhanda. Indoda leyo yabe seyimmbambatha 
emahlombe. Iyona eyamtshela ukuba ashayele imoto adlule. 

Kulokho kudideka kwakhe wezwa enokwaneliseka 
ngokuthi wayesebenze kahle. Ukumbambathwa kwakhe 
ehlombe kwamnikeza isiqiniseko sokuthi wayemkhulu 
nokuthi wayenobonda oluqinile olwalumvikele kukho konke 
ayekwenza. Kwamcacela ukuthi wayenabantu abaningi 
kakhulu ayesebenzisana nabo empini yokulwa nesilwane esibi 
samakhomanisi. Wayethokoze kakhulu ukuthi wayekwazile 
ukukhombisa uThulani ukuthi wayesekulungele ukusebenza 
yedwa, asebenze ngenkulu impumelelo. 

Wayezwa sengathi wayephumelele ukuthola umqhele wakhe 
emva kokuhlabana kwakhe. Nokho lokho akumsizanga ukunqoba 
ukwethuka okwakusamengamele. 

“Bekungafanele!” Izwi elithile lalilokhu lisho liphindaphinda 
ngaphakathi kuyena. Kwakuyizwi elizwakala limsulwa. 

“Bekufanele. Ubeyizambane elibolile. Ubeyisitha sabantu.” 
Wayelokhu esho ngezwi elinamandla uTiger. 

Wavuka ngokushesha waqonda ebhodleleni lakhe 
elalingaphelanga. Akabange esawuthela engilazini ugologo lowo. 
Wavele wabhekisa ibhodlela phezulu. Wayehlose ukuphuza 
kakhulu ukuze abe yimvithi. Lalilapho ithemba lakhe lokuthi 
wayezokwazi ukuthola ubuthongo. Wayefuna ukuthulisa umsindo 
owawusezindlebeni zakhe. 

39 



Ngaleso sikhathi wayezicabanga njengeqhawe elikhulu. 
Lokho kwakumenza azizwe emkhulu. Kwakuwumuzwa omnandi 
ngendlela emangalisayo. 

Ngaleso sikhathi wayezicabanga njengeqhawe elikhulu. 
Lokho kwakumenza azizwe emkhulu. Kwakuwumuzwa omnandi 
ngendlela emangalisayo. 

Impela wayephakathi nendawo nokuba necala nokungabi 
nacala. Kodwa wakhetha ukuba athathe uhlangothi lokungabi 
nacala ukuze azame ukuzikhulula nokuzilungiselela eminye 
imisebenzi enzima nakanjani eyayisazolandela. Kwakungasekho 
ukubuyela emuva futhi kungezukuba khona nokuphuma. 
Wayengenile engenile. Lokho wayekade ekuqondisise kahle emuva 
kwemihlangano ayebe nayo nabaholi abasezingeni eliphezulu. 

Ekuseni, engakaze abuthi quthu ubuthongo, wezwa 
kukhona ongqongqozayo emnyango wendlu yakhe. 
Kwakungukungqongqoza okunesankahlu esibi. Ngokushesha 
wadumela isibhamu sakhe waqonda khona eceleni komnyango. 
Ngaphambi kokuba abuze ukuthi kwakungubani lowo wezwa 
izwi likaThulani likhuluma phandle. Wathola ukukhululeka uma 
elizwa lelo zwi. Uvalo nexhala kwathi damu. 

Ekuvuleni wathola ukuthi nempela kwakunguThulani 
edlubhe zona ezakhe ezimbala omnyama njengenjwayelo. 
Akambingelelanga nakumbingelela kuphela wavele wangenela 
indaba. 

“Usebenze kahle mfana. Hhayi-ke usuyingwenya manje.” 
Washo uThulani emmbambatha emahlombe. 

“Uluthole kanjani ulwazi ngokwenzekile?” Kwakuyizwi 
likaTiger elalinokuxakeka. Phela babengakaze baxhumane 
amxoxele ukuthi wayehambe kanjani. 

40 


UThulani akawuphendulanga umbuzo kaTiger. Kunalokho 
wambuka ngqo ezinhlamvini zamehlo. 

“Bengingazi ukuthi uyaphuza.” 

“Ngiyaphuza kodwa hhayi njalo.” 

“Kumele uyeke. Akukulungele futhi kuzokufaka engozini kulo 
msebenzi owenzayo.” Washo ngezwi lokuyalela uThulani, izwi 
elalingadinge kuphendulwa nakuphikiswa. 

Lawo mazwi enza uTiger washaywa ngamahloni futhi 
wazibona enecala elikhulu ngokuphuza kwakhe. Wazama 
ukuziqoqa ukuze kungabonakali ukuthi utshwala kwakusekhona 
egazini lakhe. 

“Angeke kuphinde kwenzeke.” Kwaba yindlela acela ngayo 
uxolo leyo uTiger. 

Kwasinda khona ukuba alimise ngesihloko elokuthi wayexolisa 
kakhulu kodwa izwi lakhe laligcwele ukuzisola ngalokho 
ayekwenzile kanti uThulani akazukukuthanda. 

“Kuze kudlule umngcwabo kaMdletshe kuzomele ukuba 
uke uthi ukusuka kule ndawo. Vele-ke likufanele iholidi emva 
komsebenzi omuhle kangaka owenzile.” 

Nangempela uTiger wachitha amasonto amabili alandelayo 
eThekwini, ezishayelwa ngumoya wolwandle. Konke 
kwakusezingeni eliphezulu lapho ayekhona. Wayeqashe indlu 
ehhotela eliphambili. Ukudla kwakusezingeni eliphambili. 
Isikhathi esiningi wayesichitha ngasolwandle, phakathi 
edolobheni kanye nasezithombeni. Wayebukela izithombe 
ayezithanda kakhulu, izithombe zomkhalambazo, lapho abantu 
abavele belwe nje ungazi kahle ukuthi kubangweni. 

ITheku lamthatha kakhulu uTiger ngoba wayezithanda izinto 
ezinhle. Wazithokozisa kakhulu ngobumnandi balo ngesikhathi 
izihlobo zikaMbuyiselwa Mdletshe zikhala ezimathonsi ngokufa 
kwakhe. UTiger wayengekho lapho ukubona ubuhlungu 

41 



obabubhalwe ebusweni bezihlobo nabangani bakhe. Wayengekho 
ukubona umfana omncane ekhala ezithanqaza ngokufa 
kukamkhulu wakhe owayemkhonze kakhulu. Akawubonanga 
umngcwabo futhi akawucabanga nakuwucabanga ngoba 
wayengangene. 

obabubhalwe ebusweni bezihlobo nabangani bakhe. Wayengekho 
ukubona umfana omncane ekhala ezithanqaza ngokufa 
kukamkhulu wakhe owayemkhonze kakhulu. Akawubonanga 
umngcwabo futhi akawucabanga nakuwucabanga ngoba 
wayengangene. 
2 


5. Izibonkolo 
Emva kwamasonto amabili, njengokuyalelwa kwakhe 
nguThulani naye owayeyalelwe ngabakhulu kunaye, uTiger 
wabuyela emuva. Nokho wayengasabuyeli endaweni yakhe 
yokuqala. Wayesetholelwe enye indawo. Kwakuthiwe angeke kube 
kuhle abuyele endaweni yokuqala emva komsebenzi ayewenzile. 

Ngosuku lokuqala ebuyile, wathola isikhathi esanele sokulala. 
Wayezizwa ekhathele emva kwesikhathi ayesichithe eThekwini. 
Kwakumele alale aphumule kahle ngoba phela ngakusasa 
wayezovuka aqonde emhlanganweni nezikhulu eziphezulu. 
Wayezohamba naye uThulani. 

Nangempela ngakusasa lathi lishona wayengqongqoza 
uThulani. Kwase kufanele kuhanjwe. 

“Lunga sihambe. Unemizuzu eyishumi nanhlanu.” 

“Kulungile.” 

Nangempela kwathatha yona imizuzu leyo ukulungela 
uhambo. Baphuma ngokushesha bangena ezimotweni zabo. Yibo 
labaya belandelana, kunguThulani phambili ngoba nguyena 
owayazi ukuthi kuyiwaphi. Bahamba ngabo ubumnyama lobo 
obase bumboze yonke indawo baze bayofika. 

Izimoto bazishiya ngaphandle base beqonda emnyango 
wendlu eyayingubhazabhaza. Emnyango bahlangabezwa ngenye 
indoda eyayinomzimba futhi ilishiyile igabade. Yayigqoke isudu 
enombala omnyama. Yaqala ngokuxhawula uThulani. Yase 
ilandelisa ngaye uTiger. 

“Usebenze umsebenzi omkhulu mfana wami.” 

“Ngiyabonga Mhlonishwa.” Washo ngezwi elizothile uTiger. 

“Uma sinamaqhawe amancane afana nawe, angesabi ukungena 
shi empini yokulwa nobuphekula okufuna ukusephuca izwe lethu, 
nakanjani kumele sibonge. Angeke balibona abashokobezi ndini.” 

43 



Izwi lomnumzane lowo lashintsha ngesikhathi ekhuluma 
ngabashokobezi. Kwakucaca ukuthi wayengafuni nakubabona 
lapho ababehambe khona. Kwakumele babulawe baqedwe bonke. 

Izwi lomnumzane lowo lashintsha ngesikhathi ekhuluma 
ngabashokobezi. Kwakucaca ukuthi wayengafuni nakubabona 
lapho ababehambe khona. Kwakumele babulawe baqedwe bonke. 

“Kuhle ukwazi lokho mfana wami. Ngesikhathi ngifisa 
ukumbonga kakhulu uKhabazela ngalokhu akwenzile, nawe 
ngingakushiyi ngaphandle futhi ngisho ngithi izwe lenu nabantu 
benu bathembele kakhulu kinina ngifuna nazi ukuthi amazwi 
engiwasho kini ngiwathunywe yizikhulu eziphezulu.” 

UNdlela wakhuluma ngezwi elinokuzimisela okukhulu. 
Akasheshisanga ekukhulumeni kwakhe ngoba wayefuna bamuzwe 
kahle ukuthi wayethini kubo. 

“Siyezwa Sompisi.” 

“Kuningi kakhulu okumele kwenziwe ngalesi sikhathi esincane 

esinaso. Kodwa-ke wena Thulani wazi yonke into.” 

“Nakanjani thina sizokwenza konke okumele sikwenze.” 

“Kuhle-ke qhawe lami.” 

Indlela ababekhuluma ngayo uThulani noNdlela 
kwakukhombisa ukuthi babazana kusukela kudala. UTiger 
wayefisa ukuba wayenayo yonke imininingwane ngokwazana 
kwabo nanokuthi kahle hle, ungubani oyini uNdlela lowo. 

Nokho wayengeke akwazi ukuthola konke ayefuna ukukwazi 
kuleyo ndawo nangaleso sikhathi. Kwakumele alinde. Kwakuzothi 
uma sebebobabili noThulani bese emsenga kahle ukuze athole 
ulwazi ayelufuna. 

Kwakucaca ukuthi imihlomulo yayizoba mikhulu uma 
esekwazile ukwenza imisebenzi echazwa ngokuthi mikhulu 
kakhulu. Uma ngabe ukubulala ikhehla elizigugele futhi 
elingahlomile kwakwenze wanikwa imali eningi kanye nemoto 

44 


entsha ceke kwakusobala ukuthi ngokubulala abakhulu kunalo 
wayezohlomula kakhulu. 

Ngesikhathi eshayela imoto yakhe entsha ceke ayenikezwe 
yona, uTiger wayezizwa ephuphuma ukuziqhenya okukhulu. 
Wayenokweneliseka futhi ezizwa emkhulu kakhulu. 
Kwakuyiphupho elalifezeka ngokushesha. Nakuba wayengenzi 
umsebenzi ofana nalowo ayewufuna esafunda eDondotha kodwa 
ubumnandi babufana nalokho ayekufisa. 

Wayezizwa ukuthi wayenayo yonke into empilweni. 
Wayekwazi ukushayela aye noma kuphi futhi ekwazi ukuthenga 
noma yini ayeyifuna. Imali yayingeyona neze inkinga. 
Izikhathi eziningi wayeke athenge izinto ayengazidingi ngoba 
nje wayenemali eningi ayengazi ukuthi wayezokwenzani 
ngayo. Impela konke kwakufanele. Eminyakeni eyishumi 
nesishiyagalolunye kuphela wayesethole impilo emangalisayo. 
Impilo yakhe yayisivele yashintsha kakhulu. 

Into eyayimhlupha ngukuthi wayekhumbula kakhulu 
umalume wakhe, inkosi. Abanye cha. Ngoba phela 
wayengazalelwanga emshadweni futhi noyise embalekelile, 
wayengenawo umndeni wakhe nje ayengathi unothando lwawo. 
Ngisho nobabekazi bakhe wayengezwani nabo. Nomzala bakhe 
kwakuyinkukhu nempaka. 

Umama wakhe wayengamkhumbuli nhlobo. Okuseqinisweni, 
wayengamthandi neze. Indaba yayonakale ngokuthi unina 
amshiye emncane akhethe ukuyoshada nenye indoda. 

Wayekhumbula umalume wakhe ngoba nguyena 
owayesondelene kakhulu naye. Nguyena owayemnakekelile 
kusukela ebuncaneni bakhe. Wayazi futhi uTiger ukuthi 
wayekhathazeke kakhulu kusukela athutha wayohlala nomalume 
wakhe omncane elokishini laseSikhawini. 

Nangempela umalume wakhe wayekhathazeke kakhulu 
ngokungamboni futhi efuna ukwazi ukuthi wayeqhuba 

45 



kanjani esikoleni. Yingakho ngelinye ilanga wanquma ukubuza 
kumfowabo ngoba efuna ukuyozwa ukuthi kwakuhamba kanjani. 

kanjani esikoleni. Yingakho ngelinye ilanga wanquma ukubuza 
kumfowabo ngoba efuna ukuyozwa ukuthi kwakuhamba kanjani. 

“Kuhle-ke uma ezimisela kakhulu ngemfundo. Leli zwe lethu 
lizobadinga kakhulu abantu abasha abafunde kanzulu uma 
sekufika inkululeko yethu ezayo.” Wayesho kanjalo uShifu ngezwi 
elaligcwele ukuzimisela. 

“Uyayikholwa leyo mbudane?” 

“Yebo. Kunomoya woguquko ovunguzayo mfowethu. Kudala 
waqala futhi angeke usavinjwa muntu. Khumbula phela ukuthi 
ukuhlupheka kwethu yinto eyenziwa ngumuntu ngakho-ke 
isikhathi sayo siyaphela. Okuseqinisweni sesiphelile. Abantu 
abangafuni ukubona iqiniso abangaboni ukuthi isikhathi 
sesifikile. Izwe lizobuyela kubaninilo bangempela.” 

UShifu wayehleze ethi abantu abangafuni ukubona izinto 
ngendlela eziyiyona yizimpumputhe zokuzenza. Ethi ziyazenzisa. 
Nomfowabo wayengena kubona labo bantu. Yingakho nje 
babehleze bexabana njalo naye uma sekuthintwa izindaba 
zepolitiki. 

UShifu wayengenandaba nokwaziwa ukuthi wayehambisana 
naluphi uhlangothi lwezombusazwe. Nakucabangayo kanye 
nalokho ayekholelwa kukho wayengakufihli neze. Futhi 
engakugqize qakala ukuthi abanye babethini. Yikho lokho 
okwamenzela izitha eziningi kubantu ababebuka ngehlo elehlukile 
kwelakhe. 

Ekuqaleni umfowabo wayecabanga ukuthi ushifu 
wayengaphilile kahle ekhanda. Wayembuka ngaleyo ndlela kodwa 
kamuva waqala wambuka ngehlo lokuthi wayengumdayisi. Yenake 
wayebazonda abadayisi. Babefanele ukufa uqobo. 

Wayekwenza kanjani ukuba ahambisane nabantu ababemise 
lubhojozi uhulumeni? Abantu ababeqe imingcele bayoqeqeshelwa 

46 


ukuba babuye bazochitha igazi labantu, benze izwe lingabuseki, 
bagaxe abantu amathayi avutha ngophethilolo ngoba befuna 
ukuhlwitha ngenkani amandla okuphatha izwe? Yena 
njengomholi wabantu uShifu, kwakufanele abe yisibonelo esihle 
kubantu. 

Abantu abafana noShifu babezimbela bona amathuna abo. 
Futhi wayethi uma ecabanga ngento ezokwenzeka uma nje 
kungase kuthathwe isinqumo ngaye, ezwe kugodola umgogodla 
wakhe. Phela wayemthanda futhi emkhonzile umfowabo kuphela 
bebanga yona le nto yombangazwe. 

NoTiger wayezwana kakhulu noShifu. Kwakuba sengathi 
kunento ethile esamlingwana ebahlanganisayo, into engachazeki. 
Yayenza ukuba uTiger amnukise okukayise omzalayo uqobo. 
Kodwa wayemsaba emhlonipha ngoba wayehleze egcizelela 
kakhulu ekuziphatheni ngendlela nasekwenzeni into elungile 
ngesikhathi esilungile. Izwi lakhe elipholile laliphenduka 
amalangabi omlilo manje uma sekwenzeke into emenza agcagce 
nexoxo. 

47 



6.6.
Emva kosuku nje bebuyile ekuhlanganeni noNdlela, 
uThulani wavezela uTiger uhlu lwamagama abantu okwakumele 
bagudluzwe. Kwakumele bavakashelwe ngendlela ababelandelana 
ngayo ephepheni lelo, ngaphandle uma kwakuphoqa isimo. 

Umuntu wokuqala kulolo hlu kwakunguNxumalo othile. 
Lalingabhaliwe igama lakhe, kuphela isibongo. 

“Lona-ke ongenagama?” Kwabuza uTiger ebhekisisa kahle 
uhlu lolo. 

“Khululeka ngalona. Ngimazi njengoba ngizazi mina. Akayona 
inkinga. Nokumvakashela akuzukuba yinkinga.” 

“Ubani ozomvakashela?” 

“Uzovakashelwa yimi. Kodwa ngifuna ungiphelezele ukuze 
ubone ukuthi umuntu ohluphayo wenziwa njani.” 

Wakhuluma ngezwi lokuzazi uThulani. Futhi wayezazi 
ngempela ukuthi wayenemba ngesibhamu. Wayengadubuli 
ngakhona. Wayedubula khona uqobo. Nezikhulu zazimazi 
njengayo inkombi esezingeni eliphezulu. Ngisho nabaqeqeshi 
bakhe enkanjini aqeqeshwa kuyona babemazi ukuthi wayeshaya 
ngesibhamu. 

Kwakumthokozisa uTiger ukuthi wayezohamba noThulani 
ngesikhathi evakashela uNxumalo. Wayefisa vele ukuyombona 
futhi enza into yakhe. 

Nokho kwakunento ethile eyayimhlupha ngaphakathi. 
Yayimhluphile ngesikhathi eqeda ukubulala uMdletshe, ezibuza 
ukuthi ikhehla elinjeya laliyingozi kubani. NakuNxumalo 
ayengamazi, wayengazi ukuthi wayeyingozi ngani. 

“Ungubani uNxumalo lona?” 

“Ungumphathi wenyunyana yabasebenzi kwaMondi. Uhlala 
eSikhawini.” 

48 


“Yini kumele abulawe?” 

“Yini kumele wazi wena?” 

“Bengizibuzela nje.” 

“Ungaphinde ubuze lowo mbuzo. Akusebenzi kanjalo. 

Umsebenzi wakho akusikhona ukubuza imibuzo kepha 
ngukwenza lokho oyalelwe ukukwenza. Ngethemba siyezwana!” 

“Siyezwana.” 

“Kuhle-ke. Futhi kumele uhleze ukhumbula njalo ukuthi 
wena awulwenzi ucwaningo ngabantu okumele bathuliswe. 
Kukhona abantu abaqashelwe ukwenza lokho. Baqeqeshiwe 
futhi angingabazi ukuthi benza umsebenzi oncomekayo. Wena 
oqeqeshwe kahle kukho ngukubulala. Ngokwazi kwami wena 
njengami, ukhokhelwa kahle ngalowo msebenzi. Ngakho-ke 
indoda ayenze lokho eqashelwe khona.” 

“Ngiyezwa futhi kuzokwenzeka kanjalo.” 

UThulani wayesemcacisele kahle uTiger mayelana nemingcele 
yokusebenza kwakhe. UTiger wezwa kahle. Kwakumele ezwe. 
Izwi elalikhulume naye lalithe akalalele ezwisise kahle uma efuna 
ingabi bikho ingxabano. Okuseqinisweni wazizwa enokugcwala 
amahloni uTiger ngokuthi wayebuze izinto angahlangene nazo, 
zadina uThulani. 

Kwaba sengathi wayenze icala elikhulu elalifanele isigwebo 
esinzima. UThulani ebona ukuphatheka kabi ebusweni bukaTiger 
wazama ukumenza abe ngcono ngokuthi amtshele ukuthi 
angaphatheki kabi ngoba wayesafunda. 

Ngalo lelo langa uThulani noTiger bangena emotweni 
baqonda eRichards Bay. Kwakushayela uThulani. Emotweni 
uTiger wayefisa ukubuza imibuzo kodwa esaba ukuthi hleze 
wayezobuza okuphambene. 

Wayewuhlabe inhlali uTiger ngesikhathi uThulani eshayela 
imoto ithubeleza edolobheni eMpangeni, engxenyeni esezansi 

49 



okuthiwa kuseSiteshini. Wayezithulele nangesikhathi isithubeleza 
idlula amasimukazi kamoba abalimi abamhlophe ayelele cu 
ngezisu zawo emvundeni yothungulu oluseduze kolwandle. 

okuthiwa kuseSiteshini. Wayezithulele nangesikhathi isithubeleza 
idlula amasimukazi kamoba abalimi abamhlophe ayelele cu 
ngezisu zawo emvundeni yothungulu oluseduze kolwandle. 

“Akulutho. Ngizithulele nje.” 

“Musa ukuzikhathaza ngobala. Njengamanje asiyile ukuyoqeda 
ngoNxumalo lowo. Into engifuna siyenze ngukubheka ukuthi 
ungena kanjani emsebenzini wakhe. Kungaba ngukuthi ungena 

emini noma ebusuku.” 

“Pho sizokwazi kanjani?” 

“Sizombona ezongena ebhasini uma ezophuma nalaba 
abazophuma manje. Phela akanayo imoto.” 

Emva kwaleyo mpendulo kwaba khona ukuthula futhi 
emotweni. Umqondo kaTiger wawuhlushwa yinto ethile. 
Wayekhumbula ukuthi uDavid wayenomalume onguNxumalo 
okunguyena owayehlala naye, emondla emfundisa emva 
kokushona kukayise owalimala ezimayini eGoli. 

Kwakungenzeka ukuthi lowo Nxumalo kwakunguye lona 
okwakumele aphambaniswe nemvula? Hleze. Phela uDavid 
wayesho ukuthi umalume wakhe wayeyisikhulu senyunyana 

eMondi futhi ehlakaniphe kakhulu kwezombusazwe. Wayesho 
ukuthi wayeyindoda eyayikhuluma izinto ezicabangayo zicace. 

Wacabanga kakhulu ngoDavid. Wayekhumbula ukuthi 
wayehleze ethi umalume wakhe wayefuna ukuba afunde abe 
ngummeli ukuze asize abantu ababoshwa mihla namalanga 
ngamabhunu ebabeka amacala ukuze abagwebe, ababhadlise 
ejele noma abanqume. Nguyena umalume wakhe owayethi 
uzomfundisa aze agogode ngoba wayehlakaniphile futhi ezimisela 
ngesikole. Wayethembise ukuthi wayezomusa enyuvesi yaseNatal 
khona bezompheka abe wuqweqwe lommeli. 

50 


“Cishe safika emva kwendaba.” Kwasho uThulani ngesikhathi 
emisa kahle imoto buqamama nalapho ibhasi elaligibeza 
abasebenzi elalimi khona. Abasebenzi base beqalile begibela ukuze 
libathwale liyobathulula emakhaya. Lalizobabuyisela emindenini 
yabo oGobandlovu, eMadlankala, eMkhobosa, eDube Village 
nakulo lonke ilokishi laseSikhawini. 

Lapho imoto eyayimi khona babekwazi kahle oThulani 
ukubona bonke abagibeli ababebambe umugqa omude belinde 
ithuba labo lokungena ebhasini. 

“Buka leya ndoda egqoke ikapisi elibomvu. Uyayibona?” 

“Lena enentshebe ende?” 

“Yona kanye.” 

“Yebo ngiyibona kahle.” 

“Nguyena-ke uNxumalo lowaya.” 

UTiger wavuma ngekhanda ngesikhathi amehlo akhe 
elokhu ewanamathelise kuyona indoda yentshebe eyayikhonjwe 
nguThulani. 

“Le ndoda akhuluma nayo eyakwaHlatshwayo, idume 
ngokuthi nguMhayise. Basondelene futhi imiqondo yabo 
iyefana.” 

“Naye ukhona kulabo okumele sibavakashele?” 

“Cha akakabi bikho. Yena akamubi kakhulu kwazise ugxile 
kakhulu esontweni.” 

Bajamela ibhasi oThulani laze labashwabadela bonke. Lathi 
lingaqeda labe selisuka lilandela umzila walo okwakumele 
liwuthathe ngokuqondiswa ngumshayeli walo. 

UNxumalo wayephakathi ebhasini futhi ekhuluma 
njengokujwayelekile. Wayezungezwe yinqwaba yabalaleli 
ababefuna ukuzwa okuningi kuyena. Babefuna ulwazi ngezindaba 
ezijulile zabasebenzi kanye nalezo zombusazwe. Bejahe nalezo 
zindaba zabantu ababehleli bebhace emazweni angaphandle. 

51 



UNxumalo wayenotho ababengenalo abaningi. Kubona 
wayeyizwi lethemba, izwi lolwazi ababeludinga ukuba baluthole. 
Wayebalwela emsebenzini ebanqobela ngakho babemthemba 
uma ekhuluma. Babemthemba uma ethi izinto zazizolunga, 
bakhululeke abantu abagqilaziwe. Babemkholwa uma ethi 
uOliver Tambo nguyena Mose othunyelwe ukuba abakhulule 
ekugqilazekeni kweminyakanyaka. 

UNxumalo wayenotho ababengenalo abaningi. Kubona 
wayeyizwi lethemba, izwi lolwazi ababeludinga ukuba baluthole. 
Wayebalwela emsebenzini ebanqobela ngakho babemthemba 
uma ekhuluma. Babemthemba uma ethi izinto zazizolunga, 
bakhululeke abantu abagqilaziwe. Babemkholwa uma ethi 
uOliver Tambo nguyena Mose othunyelwe ukuba abakhulule 
ekugqilazekeni kweminyakanyaka. 

Ekuqaleni abasebenzi abaningi babeke bacabanga ukuthi 
konke ayekusho uNxumalo kwakungamaphupho nje noma 
imicabango yakhe kodwa kamuva base bebonile ukuthi nakanjani 
yayikhona into ayekhuluma ngayo. Ngakho wayesengumuntu 
omkhulu kubona. 

“Nihleze nazi-ke zinyamazane ukuthi zonke izinhlaka zethu 
zinezimpimpi ezitshalwe kuzona ukuze zithole ulwazi lwezindaba 
zethu bese zizidlulisela kulabo abangasifuni.” Wayehleze esho 
kanjalo uma ekhuluma nabasebenzi. 

Nakuba wayazi ukuthi zazikhona izimpimpi kodwa 
kwakunzima ukuzibona ukuthi zingobani ngoba zazingabekiwe 
izimpawu ezizidalulayo. Cishe naye wayegcina esenkanta kakhulu, 
esenguvovo liyakhipha ngenxa yokuthi abasebenzi babekhombisa 
ukukuthakasela kakhulu ayekusho. 

Abaningi babo base benakho ukumbuka njengesosha 
elaliqeqeshiwe emazweni ayengale kwemingcele. Babethi 
uthunyiwe ukuba abakhanyisele lapho kumnyama khona. Babethi 

52 


luyamangalisa ulwazi analo ngezinto ezingaziwa muntu kubona. 

Uxoxa nabasebenzi abaziyo nje, uNxumalo akazi nakwazi 
ukuthi kukhona ukufa okulokhu kubekile ezithendeni zakhe, 
kulokhu kumbuka ngehlo elingacwayizi ngoba sekufuna 

ukumhlwitha okokhozi luhlwitha inyama yalo. 

“Sengishintshe umqondo Tiger.” 

“Ngani?” 

“Bengithi ngizobuye ngimshaye lo muntu kodwa 

sengibonile ukuthi angingavumi angibambezele, nami futhi 
ngingambambezeli. Isikhathi sakhe yiso lesi.” 

“Uma usho kanjalo ayikho inkinga.” 

“Sizonamathela kulo leli bhasi sililandele eze ehle.” 

“Angithi vele uyamazi lapho ahlala khona?” 

“Yebo ngimazi kahle. Sizomlandela aze angene kwakhe. 
Angifuni umndeni wakhe uhlupheke ulokhu uyomlanda 
ngehlahla lena kude nomuzi. Kuhle ngimshayele khona kwakhe.” 

Ibhasi lafika lama esitobhini esingasekolishi laseSikhawini. 
Kwehla abasebenzi abaningi ababehlala eMakhandleleni. 
UNxumalo wayebonakala kahle ehlukile kubona bonke ngoba 
wayegqoke ikapisi lakhe elibomvu. Ngoba wayehle kamuva 
walinda ukuba ibhasi lisuke ngoba engafuni ukuzifaka engozini 
yokufa ngokunqamula phambi kwalo. 

Lathi uma selisukile, kwayilapho ewela khona umgwaqo 
wetiyela esengena ngaphakathi elokishini. Imoto kaThulani 
ayisheshanga ukusuka yona. Babelokhu bembuka abaphakathi. 
Bambuka engena ezitolo. Bambona esephuma ephethe isinkwa. 
Bambona esehamba eya ngasendlini yakhe. Babe belokhu 
beqhelile eduze kwakhe ukuze kungabi bikho ukusola. 

Wayehamba engajahe ndawo, ezihambela elokishini 
ayeselithatha njengekhaya lakhe kusukela afika khona eminyakeni 
embalwa esuka eNkandla ezofuna umsebenzi ngasogwini 

53 



lolwandle. Kuleyo minyaka wayesezakhele igama elihle elokishini 
lonke futhi ehlonishwa njengomunye wabaholi abaqavile. Nokhoke 
ngayekwenza nangayekusho wayebuye wazidonsela amanzi 
ngomsele kwabanye, wazifakela isigcwagcwa sesichitho kubona. 

Esendleleni lapho wahlangana nomngani wakhe uNgcobo. 
Wabe esejika uNgcobo bahambisana noNxumalo sebeya emzini 
wakhe. Babekujwayele vele ukuzihlalela kwaNxumalo, ngaphansi 
kwesihlahla sikakotapela, bazishayele iziphuzo zabo ezibandayo. 

Bafike bazimela khona phandle. UNxumalo akangenanga 
endlini. Kwavela umfana othile wathatha isikhwama sakhe 
nesinkwa leso ayesithengile. Emva kwalokho wabalethela izihlalo. 
Bathi behlala yena wayebuyela endlini wabuya esephethe obhiya 
abathathu. 

Ngokushesha kwezwakala umsakazo ususholo phezulu. 
Kwakubelesele aMambazo amnyama. Ayeshaya ingoma yawo ethi, 
“Homeless.” 

“Angazi ngempela ukuthi la maBhunu asayiyekeleni ukuyivala 
le ngoma.” Kwasho uNxumalo evula ubhiya wakhe. 

“Yini kumele ayivale?” 

“Ilalele kahle ukuthi ithini.” 

UNgcobo washaya sengathi wayelalelisise kahle ingoma 
leyo kanti okuseqinisweni wayelalele ubumnandi bukabhiya 
ayewuphuza. Emva kwesikhashana wanikina ikhanda, 
esiphongweni esathwele zona izinhlonzi zakhe owawungafunga 
ukuthi imisele evulwe ensimini. Namehlo waze wathi 
ukuwanciphisa kakhudlwana. 

Wayekade engumsebenzi ozinikele enyunyaneni uNgcobo 
ngesikhathi esasebenza. Emva kokuba elahlekelwe umsebenzi lena 
eHowick enkampanini yenjoloba eyaziwa ngokuthi iSarmcol, 
akaphindanga waba nendaba nepolitiki. Wayehleze ekhala 
ngabaphathi benyunyana ukuthi ababenzelanga iqiniso kuleyo 
nkampani. 

54 


“Usho ukuthi awuyizwa ngempela le ngoma? Awuyizwa uma 
ithi asinamakhaya, silala emaweni?” 

“Ngiyayizwa njengoba isho kanjalo kodwa angiboni ukuthi 
uthi kumele ivalelweni.” 

“Obani abalala emaweni. Akuwona amasosha ethu alwayo 
emahlathini elwela inkululeko yethu! Angithi yiwona alala 
emigedeni?” 

Baqhubeka bazixoxela izindaba zabo oNxumalo noNgcobo, 
belokhu beshaya mawala emabhodleleni. Umfana wayeselethe 
amanye amathathu wafika wawashiya phansi phambi kwabo. 

Lapho efulathela nje kwaqhamuka imoto yabahlaba 
ngokukhanya. UNxumalo wayibuka leyo moto. Wayengazi 
ukuthi ababephakathi kuyona babemlethele ukufa kwakhe. 

Ngokushesha kwaqhuma isibhamu sohlobo lwe R1. Zonke 
izinhlamvu zahlala esifubeni sakhe njengoba uThulani umbhobho 
wesibhamu wayewukhombe khona. Ngesivinini yasuka yalahleka 
imoto. Yamshiya ephansi uNxumalo edutshulwe ngezinhlamvu 
eziyishumi nambili. 

55 



7. 7. 
Imoto ebomvu kaThulani yalandwa yindoda ethile emhlophe 
kwayena uThulani owayengayazi. Akukho lizwi elakhulunywa. 
UThulani wakhipha okhiye wabanikeza leyo ndoda. Nayo 
yamnika abanye okhiye bemoto eyayifike ngayo. 

Ubusuku babubonakala buzothile. Ngisho nasesibhakabhakeni 
kwakukhona izinkanyezi kuphela. Kwakungekho ngisho 
elilodwa ifu. Kwakuwubusuku obuhle ngendlela emangalisayo. 
Kwakuzwakala kunokuthula kulo lonke ihhotela. 

Elokishini laseSikhawini kwakungekho ukuthula ngemuva 
kokuzwakala kwezindaba zokufa kukaNxumalo ezavele 
zabhebhetheka kuhle komlilo wequbula. Abaholi abaqavile 
baphuthuma khona kwaNxumalo. Babeholwa nguVilane 
noMchunu ababekhala mi izinyembezi. Babekhalela iqhawe elase 
liwile. 

Bonke ababesondelene naye bemazi bakhala abaqeda. 
Babekhononda kakhulu ngaphakathi ngoba phela babengelokothe 
baphumisele noma bakukhombise ukudinwa kwabo. 
Okuseqinisweni zonke izakhamuzi ezazingajabule ngesimo esase 
sikhona endaweni yaseSikhawini, kwakumele zithule nakuba 
zazingeneme ngempela. 

Zazingeneme ngokubulawa kwabantu ababebonakala 
bewukukhanya noma beyithemba lokuthi kuzokhanya. 
Zazingeneme ngokuboshwa kwabantu ababephikisana nesimo 
esithile. Zazingeneme ngokulahleka kwabantu ababegcina 
bengaziwa ukuthi bayephi. 

Nokho zazingathi vu ngoba kwase kwaziwa ukuthi kunabantu 
abafikayo baqondise izigwegwe kulabo abathi pheze. Kwesinye 
isikhathi lokho kuqondiswa kwezigwegwe kwakungasho ukufa 
uqobo lwakho. 

Abambalwa abase bekhulumile noma benza okuthile 

56 


ukukhombisa ukuphikisana nohulumeni wamabhunu kanye 
nohlelo lonke lwezombusazwe wangaleso sikhathi, babephilela 
ovalweni. Babazi ukuthi noma yinini ukufa ababazi ukuthi 
kulokhu kubeke kancane emva kwabo, kwakungabashwabadela 
kungabi ndaba zalutho. 

Base beke bezwa noma bazibonela uhulumeni onesihluku 
ejezisa kabi amahlongandlebe. Bonke abanesibindi, abanesipepe 
noma abasolwa ngokuba njalo babesasazelwa ngokufa. Abanye 
babeboshwa bagcinwe isikhathi eside bengabekiwe amacala futhi 
bengagwetshiwe. Lapho ababegcinwe khona babekhothiswa 
yona imbenge yomile. Kwakusinda kwehlela. Abaningi-ke 
okwakubehlula lokhu babeqoma khona ukuba yizimpimpi 
noma babe ngamalungu amaphoyisa obandlululo, amaphoyisa 
engcindezelo, igazi, izinyembezi nokufa imbala. 

Esethule-ke uNxumalo, abantu babehlangana emakhoneni 
noma bafonelane bayingqumuze leyo ndaba. Bonke babekhala 
kakhulu ngesihluku owayebulawe ngaso uMkhatshwa. 

Kubaholi abaqavile ababekhona endaweni yaseSikhawini 
neMpangeni yonke, ukufa kukaNxumalo akulethanga kuphela 
usizi kepha kwaletha nezinselelo ezintsha mayelana nezokuphepha 
nezokuvikeleka komphakathi wonke. Kwase futhi kufanele 
bathole izindlela ezintsha zokusabalalisa ulwazi lwezepolitiki 
ngaphansi kwenhlangano yabasebenzi iCosatu kanye nenhlangano 
eyayilwela inkululeko yabantu abacindezelwe kusukela ngonyaka 
ka-1912. 

Kwase kuphinde leso esenzeka emva kwesehlakalo sokubulawa 
kwezingane ezazingasifuni isibhunu eSoweto. Abantu abasha 
abaningi ababedinwe begane unwabu bathutheleka kubona 
abaholi babo sebethathe isinqumo sokuthi babefuna ukweqa 
imingcele yezwe labo baye kwamanye amazwe beyoqeqeshelwa 
ukuba ngamasosha. Babefuna ukubuya sebewumlilo nabo ukuze 
bacishe umlilo ngomlilo. 

57 



Babengananazi bengangabazi ukuthi isihluku samabhunu 
kwakumele kuliwe naso ngalo izulu lezandla. Kwakumele 
baqeqeshwe bahlonyiswe ngama-AK 47, ama-Makarova, 
amabhomu ajikijelwayo ayebizwa ngokuthi ophayinaphu kanye 
nezinye izikhali zokubhubhisa. Impela base bekudelile ukuphila 
baqoma khona ukufa kube kanye uma kwakumele kube njalo. 

Babengananazi bengangabazi ukuthi isihluku samabhunu 
kwakumele kuliwe naso ngalo izulu lezandla. Kwakumele 
baqeqeshwe bahlonyiswe ngama-AK 47, ama-Makarova, 
amabhomu ajikijelwayo ayebizwa ngokuthi ophayinaphu kanye 
nezinye izikhali zokubhubhisa. Impela base bekudelile ukuphila 
baqoma khona ukufa kube kanye uma kwakumele kube njalo. 

Kwakungelula njengoba abantu abasha babecabanga. 
Kwakumele kukhulunywe nabaholi abaphezulu enhlanganweni. 
Okwakwenza izinto zibe lukhuni ngukuthi kwakunezingxoxo 
ezazifihliwe phakathi kukahulumeni wamabhunu neqembu 
likaKhongolose. Ababezazi kahle babethi izinkulumo zazihlose 
ukukhulula uMadiba, uNelson Mandela ngakho kwakuboniswana 
ngokuthi kwakuzokwenzakalani emva kokukhululwa kwakhe. 

Ukuzama ukwenza abantu abasha babuke ngalelo lihlo, 
bathobe, kwakunzima kakhulu. Kwakufana nokuzama ukuvimba 
amagagasi olwandle oludiniwe. Wonke umuntu wayezizwa 
exakanisekile engqondweni. Abaholi abadala babesabela ukuthi 
uma bengenzi okufunwa yintsha babengazithuka sebengabaholi 
ngegama nje. 

Okwakwenzeka eSikhawini kwakwenzeka kulo lonke izwe. 
Abantu abasha baqala bacabanga ukuthi cishe kwakungcono 
bazibandakanye namanye amaqembu ezepolitiki. Nangempela 
abanye benza kanjalo. 

Ngosuku afihlwa ngalo uNxumalo, kwakumuncu kakhulu 
emndenini wakhe owawulokhu uthi kwakungafanele abulawe 
ngesihluku esingaka noma engabe wayone kangakanani. 
Kwakuqaqamba kakhulu kuwona futhi kusobala ukuthi isilonda 

58 


leso sasiyosala sibe yisibazikazi empilweni yomndeni nasemva 
kweminyaka eminingi eyayizolokhu ifika idlula. 

Emva komngcwabo akubanga khona ukuthula. Baqhubeka 
babulawa abantu. Kwagobhoza kwageleza yona imihosha 
yegazi. Kwalokhu kuyimizila yegazi njalo ezithendeni zalabo 
ababesabalele izwe lonke bebhubhisa labo okwakuthiwe ababase 
kwagoqanyawo, babahlukanise nobumnandi bamabele. Baboshwa 
kakhulu kunakuqala abantu. Iziboshwa zaqhumisa amajele. 
Abaningi kakhulu njalo yiyo intsha. 

Ngo-1990, kwenzeka okwakungaziwa ukuthi kuyoke 
kwenzeke. Mhla ka 11 ku-February, uhulumeni wadedela 
uNelson Mandela. Abantu bagcwala imigwaqo becula amaculo 
enkululeko, amaculo entokozo yabo engenakuchazwa. Kubona 
kwakuphume umholi wabo okwakumele abahole beyongena 
enkululekweni. 

Abantu ababecindezelwe iminyaka eminingi babengakholwa 
ukuthi ngempela uhulumeni wobandlululo kanye nabo bonke 
ohulumenyana ababengaphansi kwakhe base bezoshabalala. 
Injabulo yabo yayingefaniswe nalutho. Lokho nje kwakuletha 
ithemba elikhulu lokuthi izinto zase zizogaya ngomunye 
umhlathi, owawuzoletha ukusutha kulabo ababebulawiswa 
ngamabomu ngendlala. Inkululeko base beyibona ngamehlo. 

Nokho-ke indlela eya enkululekweni ayibanga lula neze. 
Abantu ababecabange ukuthi ngokukhululwa kukaNelson 
Mandela kwase kufike inkululeko nokubusa komuntu omnyama, 
babeshaye phansi kwashunqa uthuli. 

Akubanga yibo bonke abakitazeka imizwa ngezindaba 
zokudedelwa kukaMandela. Abanye banyanya bangaqeda. 
Kwakuzobabeka kuphi bona ukukhululwa kwale nkunzi 
emidwayidwa? 

Phela ingakakhululwa babezazi kahle ukuthi babemi kuphi 
futhi bazi ukuthi ukuma kwabo kanjalo yikhona okwakubeka 

59 



isinkwa phezu kwetafula labo, bondle, bagqokise bafundise 
izingane zabo. Babeyizikhudlwana ngaphansi kombuso 
wengcindezelo futhi lokho kubahlomulisa kakhulu ngasemalini. 
Babenakho konke, izwe libe lifile. Babeshaya esentwala, indlala 
ibe ibabambe ngobhongwane abantu. 

isinkwa phezu kwetafula labo, bondle, bagqokise bafundise 
izingane zabo. Babeyizikhudlwana ngaphansi kombuso 
wengcindezelo futhi lokho kubahlomulisa kakhulu ngasemalini. 
Babenakho konke, izwe libe lifile. Babeshaya esentwala, indlala 
ibe ibabambe ngobhongwane abantu. 

Imini nobusuku kwakuqhuma isibhamu namabhomu. 
Kwakugwazwa abantu ngemikhonto, imimese, otshumetshu 
nokunye. Babehlahlelwa ngezimbazo, ngocelemba nangezizenze. 
Abanye babeshaywa ngezando bephulwa imihlathi. 
Kwangcwatshwa isidumbu phezu kwesinye. Bazila abazilayo. 
Abanye bathi bezilile, babengcwaba futhi noma kwangcwatshwa 
bona. 

Izwe lonke laseNingizimu Afrika lavutha amalangabi odlame 
angqongqisa imizi, amabhizinisi nabantu uqobo. Kwakhalwa 
akwaqedwa kuzo zonke izindawo. Yayibambene kufa ofayo. 

Kungaleso sikhathi-ke lapho uTiger noThulani babhekana 
khona nemisebenzi eminingi yokubulala labo abase bekhonjiwe. 
Bangena bathi shi kuleyo mpi. Bagcina sebesebenza 
ngokuhlukana. Imisebenzi yabo isibakhomba eMgungundlovu, 
eMandeni, eThekwini nakwezinye izindawo. Bagcina sebethi 
qu ngisho naseGoli bafike benze lokho babuyele emuva ngoba 
nakhona bedingeka kakhulu. Umsebenzi wase umningi kakhulu 
kodwa isikhathi sokuwenza sesisincane kakhulu. 

60 


UTiger wabe elokhu ethola ukunconywa ngapha nangapha. 
Nokho ukusebenza kwakhe sekukhona abantu abakwaziyo. 
Baningi impela esebemazi. Kwase kuhluke kakhulu kulokho 
kwasekuqaleni. 

Izinto zase zishintshe kakhulu. Kwakungasefani nasekuqaleni 
lapho ayethi uma kade ebulale umuntu azizwe ekhathazekile 
enhliziyweni yakhe. Manje wayesezizwa ukuthi wayengasenawo 
unembeza. Ubani ongaba nonembeza kufiwa, impi ibambene 
kushunqa uthuli? 

Wayezethemba kakhulu. Kwakuthi noma enyathela azizwe 
ukuthi yena wayeyisethenjwa futhi engaphazami emsebenzini 
okwakumele awenze. Uma kuthiwa unoThulani wayezizwa 
sengathi uyinsimbi uqobo. Wayezibona engasiyona inhlobo 
yomuntu okungakhulunywa indaba yokuthi ibulewe. Yena 
nokufa? 

Lapho ayesefike khona wayeshaya ikhuhle, eqotha imbokodo 
nesisekelo. Wayesekholelwa ekutheni ingane yenyoka nayo 
iyokhula ibe yinyoka eyingozi. Ethi-ke uma kutholakala ithuba 
ayisheshe ibulawe kanye nabazali bayo. 

Kwathi kugamanxa unyaka ka-1990 wayengasazi ukuthi 
zase zingaki izidumbu ayesezise phansi kobandayo. Isibhamu 
sakhe ayesisebenzise ukubulala uMdletshe, wayesasikhonzile 
esasisebenzisa nasekugileni eminye imigilingwane. 

Nokho wayethi uma eya kokwenza umsebenzi onzinyana 
aphathe isibhamu sohlobo lwe AK47 ayelulethelwe ukuze ashaye 
nangalo. Wayenezinhlamvu zakhona ayengazazi ukuthi zazingaki. 
Ngaso sonke isikhathi uma wayesebenzise sona imiphumela 
yayiba sezingeni eliphezulu kukhalwe ngayo emaphephandabeni, 
emisakazweni nakumabonakude. 

Ubaqeda nge-AK47 nje abantu uTiger nabanye kwezinye 
izindawo baqedwa iyona. Ubumayemaye yonke indawo. 
Kushubile. 

61 



Emakhaya-ke ayandile i-AK47 lena. Noma kwenzeka iba 
khona itholwa ngosibanibanyana kuphela. Kwakuzokwenziwa 
kanjani-ke? Kwaba yikho ukuthi akwakhiwe zona izibhamu 
ezazaziwa ngokuthi ngoqhwasha. 

Emakhaya-ke ayandile i-AK47 lena. Noma kwenzeka iba 
khona itholwa ngosibanibanyana kuphela. Kwakuzokwenziwa 
kanjani-ke? Kwaba yikho ukuthi akwakhiwe zona izibhamu 
ezazaziwa ngokuthi ngoqhwasha. 

Amabhunu ayengazimisele ukusheshe adedele amandla 
ombuso. Kwathi uma kufufusa ukungezwani kubantu 
abamnyama bezinhlangano ezehlukene, kwaba khona ababasela 
umlilo wenzondo nempi. Yasho yadumelana mahlanze, 
yadumelana mawala kunakuqala. 

Abaningi ababoni njalo ukuthi kunababhemu abathile 
ababhace kude abalokhu beyiphaka ngamanga nangamaqhinga 
amabi. Nokho abanye bayazi. Angithi phela izibhamu 
namabhomu nolunye usizo baluthola kubona ababhemu laba. 
Akulethwa isibhamu sibe sinye noma zibe mbili. Kulethwa 
intaphane, ezinye zifika ngamaloli zithululwe zijutshwe 
ukukhipha zona izidumbu. 

Kuwo lowo mnyama sekuvela izinkulumo zokuthi laba 
abasuka ekudingisweni bafuna ukubhuqabhuqa baqothe 
amakhosi nezinduna. Bafuna ukuqotha abantu basemakhaya. 

“Kunzima kakhulu mshana. Laba bantu bazimisele 
ukubulala amakhosi nezinduna namaphoyisa amakhosi. Nathike 
njalo abasishiyi ngaphandle. Phela thina sinyamana mbana 
nje kubona yingoba sifuna ukuba leli zwe liphephe kubona 
njengamaphekulazikhuni. Yingoba asifuni kuleli zwe kuchachaze 
kulawule abashokobezi bansondo, amakhomanisi… Ukhumbuleke 
mshana ukuthi kuwumsebenzi wethu sonke ukulwa nalokhu 
abahlose ukukwenza. Thina simelwe ukulwela lokho okulungile. 
Siyazi-ke futhi ukuthi lokho okulungile akuyona inqubo 

62 


yobukhomanisi nobuphekula.” 

“Impela kunjalo malume. Khululeka malume. Sizolwa ngawo 
onke amandla esinawo. Uma kusho ukuthi asife kulungile sizofa.” 

Wayekade ephendule kanjalo uTiger ngesikhathi umalume 
wakhe ekhuluma naye. Wayewezwe kahle amazwi akhe emthela 
ngezibonkolo. Lama zwi ayehleze njalo enkenteza ekhanda 
lakhe. Yiwona mazwi lawa ayekade eshiwo nakwabanye abaningi 
abase beqeqeshwe isibhudukane ukuze bayibambe bayichithe 
impi yamaphekula okwakuthiwa yayifike nalabo ababebuya 
ekudingisweni. 

Yiwona la mazwi anika igunya lokwenza noma yini efanele 
ukuze kuvikelwe izwe. Ngawo yabambana kwasala izinkubela, 
izidumbu, izintandane nabafelokazi. Kwashiswa imizi kwashiswa 
nabantu. Lokhu kwakwenzeka kuyo yonke indawo. Kwakwenzeka 
kwaZulu, eNtilasifali, eKoloni naseFleyisitata. 

Amalokishi ahlaselwa kwabulawa labo ababebonakala 
beyingozi. Labo ababesolwa ngokufaka umoya wezikhova 
kwabanye, umoya wokuvukela uhulumeni noma wokuhambisana 
nalabo ababebuya emajele nasekudingisweni. Abantu base 
behlukene phakathi. Izingane zamfazimunye zahlukana phakathi. 
Zaqambana amagama ukuze zicace ngokwehlukana kwazo. 
Zagqoka ngezindlela ezingefani ukuze zihlukanisane kalula 
zihlaselane kalula. Kolunye uhlangothi kwathiwa amaqabane. 
Kolunye kwathiwa amaqinsi. 

Labo ababebizwa ngokuthi amaqabane babefuna ukuba 
uhulumeni wamabhunu adedele izintambo zokubusa azinikeze 
uMandela, isethenjwa sabo. Yibona laba ababegcwala ngobuningi 
emibuthanweni nasemingcwabeni yalabo ababo abase bedliwe 
ukufa okungenasidingo. Babengagwegwesi kulokho ababekufuna. 
Kubona uMandela wabo kwakunguyena yedwa umholi 
owayemele futhi efanelwe ukuhola iNingizimu Afrika, ayifake 
entandweni yeningi. 

63 



Abamhlophe kwakungabakitazi ezinhliziyweni ukubona 
izindimbane zithutheleka emibuthanweni eyayibizwe iqembu 
likaMandela. Kwakungebona bodwa njalo. Nabanye ababekade 
bezimele babeqhaqhazela benetwetwe lokungazi ukuthi bona 
babezoba naliphi iqhaza ezweni elisha. Cishe yikho lokho 
okwaqhubezela phambili ukubulalana. 

Abamhlophe kwakungabakitazi ezinhliziyweni ukubona 
izindimbane zithutheleka emibuthanweni eyayibizwe iqembu 
likaMandela. Kwakungebona bodwa njalo. Nabanye ababekade 
bezimele babeqhaqhazela benetwetwe lokungazi ukuthi bona 
babezoba naliphi iqhaza ezweni elisha. Cishe yikho lokho 
okwaqhubezela phambili ukubulalana. 

Ngenxa yokwanda kwalabo okwakumele basiwe 
kwagoqanyawo kwaphakanyiswa ukuba banikezwe abanye abantu 
babalekelele. Abakuvumanga-ke lokhu ngoba kwakuzobenza 
babukeke behlulwa ngumsebenzi wabo. Kwakuzokwehlisa 
izithunzi sabo. Babezimisele-ke ukwenza noma yini bebodwa. 

“Ngicabanga ukuthi laba okuthiwa abaholi bentsha 
baseSikhawini kumele sibaphuthume kusashisa nje.” NguThulani 
lowo owasho kanjalo. 

“Noma yini oyishoyo mina ingilungele.” Washo ngezwi 
elikhathele uTiger. 

Kwakungelona kuphela izwi elalikhathele. Ngisho umzimba 
wakhe wawukhathele kakhulu. Nomoya wakhe uqobo. Kwase 
kusuke kwaba kuningi kakhulu esikhathini esifushane kakhulu. 
Injabulo nokweneliseka ngomsebenzi ayewenza kwase kuvele 
kwaphenduka kwaba yinto eyayidla yena ngaphakathi. Yayimudla 
kancane kancane emoyeni wakhe. Ngenxa yalokho, wayebonakala 
futhi ezwakala engumuntu ogulayo nakuba wayezama kakhulu 
ukukufihla kuThulani. 

Wayengafuni ukubonakala ngendlela eyayingase imfake 
enkingeni. Kwakumele aqine. Kodwa kwakunzima kakhulu. 

64 


Wayesebulale abantu abaningi kakhulu ababengaxabene naye. 
Wayethi noma ebuka izikhathi zempilo ezayo afikelwe ungabazane 
novalo. Umqondo wakhe wawubophekile ekudidekeni okujulile. 
Wayengasenaso isiqiniseko sempi ayeyilwa. Wayesezizwa 
eyisigqila. 

Kuningi okwase kwenzekile okwakumfaka ngaphansi 
kwamathunzi ongabazane. Ekuqaleni inkulumo eyayijwayelekile 
kwakuyileyo yokuthi uMandela wayengasoze waphuma ejele. 
Kuthiwa iqembu lakhe namanye amaningi ayengasoze akhululwa 
ukuba asebenze ngemvume ezweni laseMzansi Afrika. 

Manje uMandela wayesekhululiwe ngalena kwemibandela. 
Iqembu lakhe nelamakhomanisi ase ekhululiwe. Kwase kucaca 
ukuthi amabhunu ayeseyivumile induku. Futhi ayezovuma 
kuvotwe bese ehlulwa okhethweni ngoba phela babebaningi 
kakhulu abantu abamnyama engeke amelana nabo. Ukwehlulwa 
kwamabhunu kwakuwukwehlulwa kohulumenyana abancane. 

Imimoya yayikhuphukile yonke indawo. Wonke umuntu 
weyezama ukuvikela ayethi ngokwakhe. Kwakungaba yindawo 
noma ngabantu. Izinyembezi zageleza azanqamuka. Igazi 
elingenacala laqhubeka laphalala kwacaca ukuthi konakele. Labo 
ababecubungula bebuka ngehlo elibukhali baqala bakhuluma 
ngengila besho ukuthi nakanjani sasikhona isandla sesithathu 
odlameni okwakuthiwa ngolomuntu omnyama komunye. 
Iminwe yonke yayikhomba wona amabhunu ansondo, 
omalum’ephephetha. 

Kwahlaselwa imizi yabantu belele bengazele yashiswa 
babulawa. Kwahlaselwa abantu emilindelweni yalabo abase 
bebulewe. Kwasolwa abantu bohlangothi oluthile. Kwangagcina 
lapho kepha bahlaselwa ephuzwini lokuthi kuyaphindiselwa. 
Kwafa abantu nakhona. Kufa wena siqhwaga sakhona, kufe 
khehla, kufe salukazi. Kufa nsizwa, kufe ntombi. Kufa ngisho 
izingane ezisanda kuzalwa nezisakhasa. Kufa nabakhubazekile 

65 



imbala. Igazi lagobhoza kwangakhombisa ukuthi lizonqamuka. 
Kwakungathi impela kwase kuwukubhubha kwezwe. 

imbala. Igazi lagobhoza kwangakhombisa ukuthi lizonqamuka. 
Kwakungathi impela kwase kuwukubhubha kwezwe. 

Kudutshulwa nabantu abasematekisini nabahamba ngezimoto 
zabo. Nezitimela zangenelwa kubulawa abantu benkosi. 
Konke kungenxa yepolitiki. Akekho phela ovuma ukuthi akazi 
kunomunye. Akekho ofuna ukuvuma ukuthi omunye unelungelo 
lokuhambisana neqembu elithandwa nguyena. Sekungathi abantu 
bonke bangaya nganhlanye njengamanzi. 

Kwenzeka konke lokhu, kufiwa ngapha nangapha lokhu 
ibhodwe libaselwe liyabila, uTiger ungene shi kukho konke. 
Akasabazi ubuthongo. Akasakwazi ukuhlala endaweni eyodwa 
kuphele isikhathi. Ubulala abantu kuqhamuke abanye futhi. 
Lokhu kubulawa kwabantu okungapheli sekumxakile impela. 
Kwakungaselula njengasekuqaleni. 

Ehambe naye uThulani beye endaweni yaseNtuze lapho 
okwakumele bacoboshise abaholi abathile bafica kushisa kakhulu. 
Kwathi kanti babehlele ukuthi babezoqala kumfo kaZibani 
okwakuthiwa nguyena insika bese kuyiwa kumfo kaNxele 
owayesolwa ngokunikeza izibhamu kwabeqembu lakhe bafika 
bakhathala endaweni yokuqala. Babezobe besayaphi-ke phambili 
lokhu sebesinde ngokulambisa kwintululwane yezinhlamvu 
ezazibabhabhadisa zibabuza ukuthi bangomfo kabani? 

Kwathi besanda kusinda kulokho, babe sebekhonjwa 
ukuba baye endaweni yaseMgungundlovu beyolekelela khona 
ngoba abeqembu ababethenjiwe base beshilo ukuthi bamiswe 
lubhojozi. Babedinga ukulekelelwa ngokuba bagudluzelwe 

66 


amadoda ambalwa ababethi yiwona ayefaka umfutho izitha 
zabo. Babezothini-ke ngoba babekhonjwe yizikhulu eziphezulu. 
Bekhonjwe bajutshwa ngoba bethenjwa kakhulu, kwaziwa ukuthi 
uma sekufike bona izinkinga ziyaxazululeka. 

Baya nayo imizimba enongabazane. Kodwa futhi babazi ukuthi 
uma bengase bafike khona badle umhlanganiso babeyothenjwa 
kakhulu. Ithemba yithemba-ke. Likuthwala likuse nasemlilweni 
ovutha bhe. Bawufica-ke eYideni lowo mlilo. Wawungaqondene 
nabo. Baba neshwa lokuthi bafikele kuyona impi ibambene. 
Bafika bazizwela bazibonela ukuthi ababekhala babekhala 
ngakhona. Izinsizwa ababekhala ngazo zazizisishaya ngempela 
isibhamu. Zisishaya sikhulume sixoxe indaba. Siyixoxa njalo kuwa 
abantu ngoba sekuphelile okwabo nomhlaba. 

Babe ngabe besasondela bethini kubaholi ababebasophile? 
Babengeke balokothe. Phela kuzo zonke lezo zinsuku babengaziwa 
ukuthi bakuphi kodwa kwaziwa ukuthi lapho ababekhona 
babegadiwe. Kwakwaziwa ukuthi nanoma ngubani owayezimisele 
ukusondela eduze kwabo wayezoyikhotha imbenge yomile. 
Nakanjani wayezosheshe ashoshele ezulwini. 

Kwabaphoqa-ke ukuba babuyele eMpangeni ngoba nakhona 
babefuneka. Kwakushubile eMtubatuba. Ibambene njengakuyo 
yonke indawo, kufa umuntu angcwatshwe. 

Asimile njalo isikhathi. Laba abasanda kubuyela ezweni 
laseMzansi nabaphuma emajele abathule. Bafuna izwe lize 
ezandleni zabo. Bathi yibona abaphathi bezwe. Bayasho 
bathi kavele bebenguhulumeni osalindile ngakho isikhathi 
sabo sesifikile. Babelesela ngezwi elinganqamuki. Bavela 
komabonakude. Bakhuluma emisakazweni. Bakhuluma 
emaphephandabeni. Bakhuluma bukhoma noquqaba 
ezinkundleni zebhola ezivele zigcwale kunyamvuze 
njengezimpethu zendlovu. 

UTiger akayekile ukuxakeka nokuphithaniseka ikhanda. 

67 



Phela useqalile manje ufunda amaphephandaba ayetshelwe kahle 
ukuthi akayowagwema. Ufunda iSowetan. Ufunda iCity Press. 
Ufunda iSunday Times. Wayeseqalile ukuzibuza imibuzo eminingi 
kusukela ezintweni eziningi ezazishiwo kuwona amaphepha. 
Useqalile nokulalela abaholi okwakuthiwe akumele balalelwe. 
OMandela bakhuluma into ayizwayo. Indaba bayibeka icace. 

Phela useqalile manje ufunda amaphephandaba ayetshelwe kahle 
ukuthi akayowagwema. Ufunda iSowetan. Ufunda iCity Press. 
Ufunda iSunday Times. Wayeseqalile ukuzibuza imibuzo eminingi 
kusukela ezintweni eziningi ezazishiwo kuwona amaphepha. 
Useqalile nokulalela abaholi okwakuthiwe akumele balalelwe. 
OMandela bakhuluma into ayizwayo. Indaba bayibeka icace. 

UTiger wabe esazi kahle futhi esebone kahle ukuthi ukubulawa 
ngokusocongwa kwabaholi kwakungeke kuqede izinhlangano 
ezazinyamana mbana. Into eyayizokwenzeka kuphela ngukuthi 
kwakuzofa abaholi kuqhamuke abanye. Nawo amaqembu 
ayekusho lokho. Ayesho lokho umlando owawukucacisile. Njalo 
emva kokufa noma ukushiya komholi kwakuqhamuka omunye 
avele abe nogazi ukwedlula owakuqala. 

ESikhawini kwakwenzeke kanjalo. Emva kokuba yena 
noThulani bezisondeze kubaholi bentsha bababulala bengazelele, 
kwavela abanye abaholi babantu abasha. Kwavela abanye 
abangangenwanga uvalo nentola emadolweni bacosha imikhonto 
yabo baqhubeka nokubamba impi yabo. Nabo labo base bebikwe 
ukuthi bayahlupha badinga ukugudluzwa. Into ayesezibuza yona 
uTiger ngukuthi kwakuzofa abantu abangaki ngaphambi kokuba 
kwenele. 

Yena wayesazi kahle ukuthi udlame olwalukhona 
lwalungelokwenziwa. Wayazi ukuthi abanye abantu babebulawa 
ngabaholi babo ukuze kudinwe abantu beqembu labo bese 
behlasela labo ababezobasola. Njalo-ke nje babesola labo beqembu 

68 


okungelona labo. Kwase kukaningi futhi kuthiwa kubonakala 
abamhlophe bezigcobe ubuso bamnyama behlasela abantu. 
Abanye babanjwa oqotsheni beyohlasela ihostela elithile eGoli 
kwacaca ukuthi nangempela sasikhona isandla esasiphehlelela 
udlame olwalungqongqisa izwe lonke. 

Kwayena uTiger wayeseke wajutshwa ukubulala abanye 
babaholi. Lokho wayekwenzile ngoba umsebenzi wakhe 
kwakuwukubulala hhayi ukubuza imibuzo. Wayebonile abantu 
bevuka uhlanguhlangu beziphindiselela kulabo ababecabanga 
ukuthi yibona ababebulele abaholi babo. 

Wayengasazi ukuthi kwakumele enzenjani. Kodwa wayesebone 
kahle ukuthi yena wayelwa impi ayengayazi. Wayesebonile ukuthi 
ipolitiki yayiyintaba eqongile yena ayengakwazi ukuyiqombola. 
Uma yayihlula abanye babaholi okwakuthiwa bayahlonishwa yena 
wayengubani? 

Impela wayengasenawo umdlandla wokuqhubeka nokulwa 
impi. Okuseqinisweni wayesefuna ukuphuma obishini 
ayesebonile ukuthi wayezifake kulona. Nokho-ke wayazi 
kahle ukuthi ukuphuma kwakhe kwakungufa kwakhe. Phela 
wayetshelwe emehlweni ukuthi kwakungekho ukubuyela 
emuva. Kwakungokokuqala ngqa ukuba azizwe engenathemba, 
engenasizo futhi eyize leze. Wazizwa egcwele ukwesaba 
okuyisimanga ngaphakathi. Waqala wajuluka ngenxa yalo uvalo 
olwalumbambe ngobhongwana. 

Wayengasathembi ngisho noyedwa umuntu. Wayesesaba 
ngisho uThulani, umuntu owayesesebenze naye isikhathi eside, 
wafunda nokumthemba. 

UThulani wayembona uTiger ukuthi wayengemuhle neze. 
Umzimba wakhe wawuxoxa indaba enkulu. Nokho wayecabanga 
ukuthi kwakuwukukhathala komzimba nokwengqondo njengaye. 

“Ubukeka ugula Tiger.” 

“Kunjalo. Ngizizwa ngikhathele futhi akuvumi ngidle.” 

69 



“Uyabonakala. Cishe kungakuhle uthathe amaphilisi enyongo 
bese uthi ukuphumula.” 

“Uyabonakala. Cishe kungakuhle uthathe amaphilisi enyongo 
bese uthi ukuphumula.” 

“Ngiqonde lokho nje.” 

“Ngingaphumula kanjani umsebenzi usimele ngenhla kanjena 
kulezi zinsuku? Angithi wena wazi kahle ukuthi…” 

“Ngiyazi. Kodwa nempilo yakho ibaluleke kakhulu. Akekho 
umuntu ongathi sebenza ngomzimba onjena.” 

“Usho ukuthi kubalulekile ukuthi ngiphumule nakuba 
kunomsebenzi lona osimele wokuhlangana nabaholi be- EYO 
yaseSikhawini?” 

“Impilo yakho ibalulekile Tiger. Kumele uphumule. 
Ukhumbule phela ukuthi nguwena okumele uqaphele impilo 
yakho.” 

UThulani wakhulumisa okukababa. Wakhulumisa okomuntu 
onothando oluningi. Wayenza kanjengoba nalowo owayefundise 
yena umsebenzi ayenzile. Naye wayefuna ukuba amphathe kahle 
uTiger. 

“Ngiyakuzwa kodwa ngiyafuna ngempela ukuba yingxenye 
yalo msebenzi ozokwenziwa. Ngifuna ukubamba iqhaza.” 

“Ngiyazi futhi angeke ngikuvimbe. Mina bengikweluleka 
nje ukuba uphumule ngoba umzimba wakho nempilo yakho 
ibalulekile.” 

UTiger wayengeke avume ukuba asale ngaphandle kulowo 
msebenzi. Lokho kwakungenza ukuba asolakale njengomuntu 
owayengasazimisele ngokusebenza. Hleze kwakuzohumusheka 
ngendlela okungeyona bese ezidonsela amanzi ngomsele. 

Ukuthi-ke umzimba wakhe wawunqaba kwakungeke kusize 
ngalutho. Kwakumele nakanjani awuphoqe, awuhudule kuyiwe 
kuyona impi okwakudinga ibanjwe ishisa injalo. Wayevumile 
ngakho kwakumele umzimba wakhe uye khona. 

70 


8. Umlilo Ongqongqisayo 
Ngakusasa ekuseni ilokishi laseSikhawini lavukela ezindabeni 
ezimbi. Abaholi bentsha abayisithupha babelahlekile. Uvalo 
lokwakungenzeka ukuba kwakwenzekile lwadlondlobala kakhulu 
uma kuhamba isikhathi kungezwakali lutho oluwumkhonjwana 
ngabo. Phela selwandiswa ngukuthi akuqali ukulahleka 
kwabantu abasondelene nezombusazwe kuleli lokishi. Nakuzo 
zonke ezinye izindawo yinto ejwayele, ebikwa njalo ezindabeni 
zamaphephandaba nezemisakazo. 

Akekho owayebazi ukuthi babeshonephi. Babelokhu begcinwe 
ngosuku lwangayizolo ngezikhathi zantambama. Umama 
kaVincent wayazi ukuthi babezoya emhlanganweni othile kepha 
engazi lutho olungale kwalokho. Wayengawazi nokuthi wawuzobe 
ukuphi. 

Uma kuthintwa nabaholi abathile abasezingeni eliphezulu 
endaweni yaseSikhawini kanye naseMpangeni yonkana, akekho 
owayephuma nezwi eliqondile. Kwabona babengazi lutho. 
Babengazi lutho ngisho ngomhlangano lowo. Kwabona bavele 
bashaywa wuvalo ngokusola ukuthi kwakukhona okwakushaya 
amanzi. 

Amaphoyisa abikelwa ngokulahleka kwabaholi bentsha. 
Abikelwa njalo alikho ithemba lokuthi kukhona okusile 
azoqhamuka nakho. Phela kuyaziwa ukuthi uma inkinga 
iqhamuka kulolu hlangothi lwabajwayele ukuduka nokushaywa 
akwenziwa lutho olutheni. 

Abantu abasha babecabanga ukuthi hleze abaholi babo 
babezijubile beqa umngcele. Kanjani kodwa ngoba kwakushiwo 
kahle ukuthi kwase kumisiwe ukuthathwa kwabantu abasha 
ababefuna ukuqeqeshelwa ukuba amasosha okulwa nobandlululo? 

Kwagibelana izinsuku isikhathi sizihambela siya phambili, 
kwabe kulokhu kuthule kungekho mkhondo. Ngaleso sikhathi base 

71 



bekholelwa ngempela ukuthi kwakukhona okubi okwakwenzakele 
kubaholi babo. 

bekholelwa ngempela ukuthi kwakukhona okubi okwakwenzakele 
kubaholi babo. 

Emva kwezinsuku ezinhlanu iphunga elaliqhamuka 
ngasemhosheni othile welokishi ladonsa abantu. Yilona iphunga 
lelo eladalula imfihlo. Izidumbu zabaholi abayisithupha zazilapho. 
Zonke zazikhomba ukuthi zazidutshulwe ngezinhlamvu bukhoma 
eziphongweni. 

Zathi zingatholakala izindaba, imindeni yalila kakhulu. 
Imimoya yashuba kakhulu elokishini lonke nasezindaweni 
ezakhelene nendawo yaseSikhawini, okunguMkhobosa, 
aMadlankala neDube Village. 

Abantu abasha kwaba sengathi bayahlanya emakhanda. 
Ngalobo busuku kwahlaselwa kwashiswa izindlu zabathile 
beqembu elalisolwa ukuthi lalazi ngokufa kwabaholi ababebulewe. 
Kwacekeleka impahla kwalahleka nempilo yabantu. 

Amaphoyisa nawo aqala umkhankaso wokufuna ayebasola 
ngokusha kwemizi nokubulawa kwabantu. Awafuneli kude 
ngoba phela bayaziwa abantu abakolunye uhlangothi okuyilona 
olusolakala kakhulu ekushisweni kwemizi yabaholi bolunye 
uhlangothi. 

Ababutha bonke ayebafuna. Kwacaca ukuthi isakhiwo sebhilidi 
lamaphoyisa aseSikhawini kwakumele linwetshwe ngoba abasolwa 
babenyathelana. Abanendaba nokuthi baboshiwe. Bazishayela 
izingoma zabo ezibadalulayo ukuthi bangobani abahamba naluphi 
uhlangothi. Basazoba nendaba uma kwenzenjani ngoba impi 
ibambene, sekufanele khona ukuthi lowo nalowo acace ukuthi 
uhamba naluphi uhlangothi. 

Kwakukubi impela kunefu elembozile kuyo yonke indawo 

72 


yaseMpangeni. Kwakukhalwa njengoba kwakukhalwa nakwezinye 
izinkalo ezweni laseMzansi lonkana. Akukho lapho okwakucwebe 
khona iziziba ngoba phela amazinyane ezimvubu ayelokhu edliwa 
yizingwenya ngokuwantshontsha. Nazo izimvubu zase zithe akufe 
ofayo kube kanye. 

Kwakukhalwa isililo eNseleni, eMtuba, eNgwelezane, 
eMatshane, eDlangezwa, eNiwe, ePort Durnford, 
kwaManzamnyama, eBuhleni, oJinjini nakwezinye izindawo. 
Kuvukelene omakhelwane. Kuvukelene izihlobo. Kuvukelene 
uzalo. Kufiwa zinhlangothi zonke. Nabathi bona abangene 
baphakathi nendawo ukufa kubahlwitha bekhona lapho 
kungaphezi. 

Abadala sebeqalile bathi sekuyikho ukubhubha komhlaba 
okubikezelwa yincwadi engcwele. Babona indlela okwenzeka 
ngayo. Phela kuthi kusaziliwe kuphinde kulale omunye. 
Kuthi kuwumlindelo kuwe omunye. Uyothi engcwatshwa 
ongcwantshwayo kube kuhleli omunye emakhazeni. Impela 
kugiya kodwa ukufa kwansondo kuthi ibambe ngakho. Iphekwa 
ngomhluzi wenye. 

Abantu abasha abaningi ababengazi lutho ngomzabalazo 
wepolitiki kwabaphoqa ukuthi bakhethe uhlangothi 
ababezohambisana nalo noma-ke bakhethelwe ngoba sasingekho 
isikhathi sokucabangisisa ngaphambi kokuthatha isinqumo. 
Imizuzu yesikhathi yayisibalwa ngokuduma kwesibhamu. 
Sekuyisona esishoyo ukuthi isikhathi sithini, sithi akwenzeke 
kanjani. Nomkhonto awuzibekile phansi. Udla lubi. Udabula 
inyama ethambile use umuntu kwagoqanyawo. Nezizenze, 
izimbazo, nakho konke okunye kuthi akunakusalela ngemuva. 
Nakho kuhubuluza lona igazi lomuntu omnyama ngesandla 
somunye umuntu omnyama. 

Abathi bayaziba ukuthatha uhlangothi iculo liyasho ngezikhathi 
zobunzima libakhumbuze ukuthi akusheshe. Lisho kuzwele uma 

73 



sebelihuba abalihuba kuzwakale. Bayaphindaphinda bethi: 

sebelihuba abalihuba kuzwakale. Bayaphindaphinda bethi: 

Wena ulele umis’amadolo 

Tyini madoda isimangaliso 

Sokubulawa ngopopayi. 

Uma sebelisho kuvuka uhlevane kugodole umgogodla 
kwabanye. Balisho njalo lihambisana nomnyakazo othile obizwa 
ngokuthi yitoyitoyi. Yikhona ukuhuba lokho netoyitoyi leyo 
ebanikeza itshe lesibindi sokubhekana nemibhobho yezibhamu 
zamaphoyisa namasosha okuthiwa azobhula udlame kepha bona 
bewasola ngokuthi yiwona kanye anesandla semfene. 

Bathi yiwona ababulala bukhoma noma abantshontshe 
ngesikhathi sekumboze ubumnyama bobusuku. Bathi yiwona 
futhi ahlomisa elinye iqembu njengoba libamise lubhojozi 
kanjena, lisho ukubadla namakhasi. Abeqembu lelo baphika 
bama ngentaba bathi bona abahlonyisiwe, abanazikhali futhi 
ababulali muntu. 

Yiwona-ke amaphoyisa lawa abawabiza ngopopayi kuleli culo 
labo. Nokho kwase kucaca ukuthi noma ngubani owayemelene 
nabo wayesebonakala njengopopayi. UTiger wayedinwa kuthi 
akaqhume uma ezwa leli culo. Laliqukethe indelelo. 

Kwase kukaningi elizwa liculwa. Liculwa ngabantu abasha 
ababezidinelwe okwakubadinile nabo. Okuseqinisweni iningi 
labo lalixakekile ngoba lalifuna ukuba livunyelwe leqe imingcele 
nakuba abaholi babethi akusekho ukweqa imingcele. Babechaza 
kome amathe ukuthi kwase kuyisikhathi sokuba kwakhiwe izwe 
kabusha, isikhathi sezingxoxo zokwakha. 

Kwabacacela abantu abasha ababebizwa ngamabhubesi 
amancane ukuthi kwakumele bathole indlela yokucisha amalangabi 
ayebashisa. Babengazi nabo ukuthi kanjani ngoba nabaholi babo 
babebonakala benganaso isixazululo ngokubulawa kwabo. 

74 


Nokho bazihlanganisa emiphakathini yabo ngenjongo 
yokuzivikela nokuvikela imiphakathi yabo. Babuye babona 
nokuthi kwakubalulekile nokuhlasela kungazelelwe kuzo izitha 
zabo. Kwaba yiso leso. Bafa abantu. Yalimala impahla yabantu. 
Bathi bekhala abanye babe bejabula abanye. Kanti bajabula 
okwesikhashana ukukhala kuyabuya kuza kubona. Kwaba yiso 
leso sokuthi ukujabula kuyashintshana. 

Mhla kufihlwa abaholi bentsha, kwatheleka izinkulungwane 
enkundleni yaseSikhawini. Amabhokisi abekwa aklela akhomba 
khona ukuthi zazilele izinsizwa, zilele izingane zabafazi. Kwaba 
umunyu omkhulu owawudabula inhliziyo phakathi ukhihlise 
isililo ngezinyembezi ezingalawuleki. 

Kwabanye kwakungakholakali. Sasingakholakali isihluku 
esingaka esasishabalalise impilo yabantu abasha ababekhombisa 
ukuhlakanipha nokumela iqiniso, befuna ukuba isizwe 
sikhululeke ngeqiniso emaketangweni obandlululo. 
Kwakungakholakali kepha kwase kwenzekile. Kwase 
kungenakubuyela emuva. 

Akubuyelanga emuva kubantu ababulalwa eSharpeville ngo1960 
bebulawa yiso isandla sobandlululo. Akubuyelanga emuva 
kubantwana nabantu bonke ababulawa eSoweto nakwezinye 
izindawo ngo-1976 kubangwa isibhunu ababethi abafuni 
ukufunzwa sona. Akubuyelanga emuva ngoVuyisile Mini 
noSolomon Mahlangu, o-Andrew Zondo nabanye abalengiswa 
ngesigwebo sentambo. Akubuyelanga emuva ngoSparrow 
Mkhonto, Scelo Mhlawuli, Mathew Goniwe noFort Calata 
sebegilwe yisandla salo ubandlululo. 

Amabhubesi amancane awalilanga kuphela kepha acula 
ngomdlandla nesibindi ethi: 

Noma siyafa 
Noma siyafa siyosho sithi alukho uvalo 
Noma sibulawa 


75 



Noma sibulawa siyosho sithi alukho uvalo 
Noma siyaboshwa 
Noma siyaboshwa siyosho sithi alukho uvalo 
Alukh’uvalo 
Alukh’uvalo 
Alukh’uvalo 
Alukh’uvalo… 


Ukufa ayekade ekubukela kude kwacaca ukuthi akukude 
neze. Kwacaca ukuthi kwakungawabamba noma yinini kwawona 
kuwasobozele kungabi ndaba zalutho. 

Yayingasekho into ayengayenza. Isimo sasiphoqa ukuthi 
akuhlonywe ngaso isibindi. Kuwona amaningi aqala abona ukuthi 
abaholi babeqinisile uma bethi akuxoxwe kutholakale ukuthula 
ukuze kuvotwe. Ithemba lalilapho ekutheni uma sekuvotiwe, 
amandla abuyela kuhulumeni wentando yeningi wabantu 
abamnyama, kuyobe sekucishwa la malangabi amabomu. 

Impela abantu abasha abaningi babona ukuthi isikhathi 
sokuba iliwe ngezikhali sase sedlule sekuzalwa isikhathi esisha. 
Impi yezikhali eyayiqaliswe ngo-1961 yase ikufezile okwayo. 
Kwase kumele kuqedelwe ukuthathwa kombuso emabhunwini, 
kuqedelwe ngezingxoxo ezinokuthula. 

Emngcwabeni abaholi bakhuluma kakhulu bekhongela lona 
uxolo nokuthula. Balalisa ulimi bencenga ukuba kubekwe phansi 
imimoya. Bathi asikho isidingo sokuba abantu abamnyama 
bavume ukuxatshaniswa ngabantu abafuna kuqhubeke 
ubandlululo, abantu ababehlose ukubambezela inkululeko 
yoquqaba. Impela bakhuluma bageqa amagula. 

Kwenzeka konke lokhu nje uTiger ukhona oquqabeni 
oluzophelezela abaholi bentsha. Nokho ugqoke ngendlela yokuthi 
angabonakali ukuthi nguyena ngisho kumuntu omazi kahle. 

Wayekhala naye njengabanye ababekhala. Nokho-ke yena 
ukhala ngenhliziyo enesazela. Kwakuyisazela esase simququde 

76 


isikhathi eside. Kwakuyisithombe esingasuki engqondweni yakhe, 
isithombe sangobusuku lobo okwabulawa ngawo abaholi bentsha. 

Inhliziyo yakhe yayihlukumezeke kakhulu. Ukuba wayazile 
ukuthi uVincent noMbuso babengabanye babaholi ababefuneka, 
wayengeke abe khona mhla bezobulawa. 

Amazwi kaVincent ayenenkani engafuni ukuphela ezindlebeni 
zakhe. Ayelokhu ephindaphinda ethi “…yingakho nje inkululeko 
yethu izophuza kangaka ukufika. Kungenxa yokuthi kunabantu 
abafana nani abakhokhelwa ukubulala abantu abafuna kuyiwe 
phambili. Nikhokhelwa ngemali egcwele igazi ukuze nivimbe 
esangweni. Noma isitholakele kuyoba kanjena uma kusekhona 
abantu abafana nani, abayovuma ukukhokhelwa ngemali 
yokugwazelwa nangezikhundla ezingathi shu…” 

Wayelokhu embone njalo uVincent engqondweni wakhe. 
Wayengafuni ukucisha. Wayesho ethi, “…njengabanye siyajabula 
ukuthi igazi lethu lichithekele ukuthi akukhululeke uquqaba 
olusele kanye nezizukulwane zonke ezizayo.” 

Emva komngcwabo, la mazwi ayesankeneneza ezindlebeni 
zikaTiger. Ayemudla qobo lokumudla ngaphakathi. Emudla 
okukamanda ngaphakathi onamandla odla lowo owafakwa 
kuyena azulelwe yikhanda. Unembeza wakhe wawulokhu 
umtshela ukuthi wenza into embi kakhulu. 

Kukulezo zinsuku lapho athola khona izindaba ezacishe 
zamwisa phansi. Umalume wakhe inkosi, wayebulawe ngesihluku 
emzini wakhe. Yingaleso sikhathi lapho ezwa khona lokho 
okwakuhleze kuzwiwa ngabanye, bekuzwiswa nguyena. 

Esefika ekhaya ukuyolungela ukufihlwa kwakhe umalume 
wakhe, walandiswa ukuthi kwakwenzakaleni. Kwacaca ukuthi 
kwakuyizo izinto zombusazwe ngoba wayenukeka ukuthi 
wayezwelana kakhulu nalabo ababezibiza ngo “hulumeni wabantu 
olindele ukuthatha izintambo zombuso.” 

Eselandiswe konke uTiger, wabona ukuthi le nto yokufa 

77 



kwabantu ngezinsolo zezombusazwe yayisabalele yonke indawo. 
Wabona ukuthi ikakhulukazi lo mlilo wawuhlose ukushisa 
ungqongqise izinsika zobuhlakani nezomhlahlandlela wekusasa 
okumele lakhiwe. Ngesikhathi kwehliswa ibhokisi lomngcwabo 
elalilele isidumbu sikamalume wakhe, kwasa ngokunye 
engqondweni kaTiger. Kwasuka inkungu eyayikade ilokhu 
immbozile ekucabangeni nasekwenzeni. 

kwabantu ngezinsolo zezombusazwe yayisabalele yonke indawo. 
Wabona ukuthi ikakhulukazi lo mlilo wawuhlose ukushisa 
ungqongqise izinsika zobuhlakani nezomhlahlandlela wekusasa 
okumele lakhiwe. Ngesikhathi kwehliswa ibhokisi lomngcwabo 
elalilele isidumbu sikamalume wakhe, kwasa ngokunye 
engqondweni kaTiger. Kwasuka inkungu eyayikade ilokhu 
immbozile ekucabangeni nasekwenzeni. 
8 


9. Inhlanzi Ishelwa Amanzi 
Emva kokuthunwa kukamalume kaTiger, isimo saba sibi 
kakhulu kuyo yonke indawo yenkosi. Njengakwezinye izindawo, 
ukuhlukana phakathi kwabantu ngokwamaqembu kwahlala 
obala. Nakhona kwakhulunywa ngawo umbhobho wesibhamu, 
nangokudla kwemikhonto nokwezizenze nezimbazo. 

UTiger akakwazanga ukuhlala azilele umalume wakhe. 
Izikhulu zazimkhomba ngapha nangapha ngenxa yomsebenzi 
owawusumningi kakhulu kunakuqala. Wayeya eGoli abuye 
ngokushesha. Ubuya njalo usebaqedile labo obekukhalwa 
ngabo. Uyothi efika ebe edlulela kwezinye izindawo ngaphakathi 
esifundazweni saKwaZulu. 

Umsebenzi omningi wayesewenza yedwa ngoba noThulani 
kwase kudingeka azibambele owakhe, naye owawumxakile ngabo 
ubuningi nobunzima. Babehlangana basebenze ndawonye uma 
kuwukuthi yinto esinda kakhulu okwakumele bayihlanganyele 
ukuze bathwalisane ubunzima bayo. 

Nangokuhlala base behlukene kakhulu. Okuseqinisweni 
uTiger wayengazi ukuthi uThulani wayehlalaphi. Ukuxhumana 
kwakwenzeka ngezingcingo njengokwemiyalelo ababenikezwe 
yona yizikhulu ezisezingeni eliphezulu. 

Wayethi noma ethola ithuba lokuyobona izihlobo zakhe, 
kungabi yisikhathi esitheni. Kwakuba imizuzu embalwa noma 
amahora angatheni. Sasingekho isikhathi. Kwakungumsebenzi 
ngapha nangapha. NakuThulani kwakunjalo. 

Isimo sezombusazwe sasiya ngokuya sishintsha kakhulu 
kukhomba khona ukuthi ababekade bevalwe umlomo 
babezowathatha amandla okuphatha. Onamehlo nomqondo 
wokubona wayezibonela ukuthi kwakungasekude kulawule 
bona. Phela kwakungesiyona into ecashile lena, yayicace bha 
okukanogwaja ehlungwini. 

79 



UTiger wayebona kahle konke okwakwenzeka futhi ebona 
ukuthi nakanjani kwakuzoshaya isikhathi bese kuphatha 
yena uMandela lona okwakukade kuthiwa wayezofela ejele. 
Wayesebona ukuthi ababecula bethi wayezobuya ezophatha 
babeqinisile. Wayelikhumbula kahle iculo labo uma sebethi: 

UTiger wayebona kahle konke okwakwenzeka futhi ebona 
ukuthi nakanjani kwakuzoshaya isikhathi bese kuphatha 
yena uMandela lona okwakukade kuthiwa wayezofela ejele. 
Wayesebona ukuthi ababecula bethi wayezobuya ezophatha 
babeqinisile. Wayelikhumbula kahle iculo labo uma sebethi: 
a 
Akhulule uMandela, 
Oliver Tambo, Oliver Tambo 


Thetha noBotha 
Akhulul’uMandela 
UMandela azobusa… 


Ukwenzeka kwezinto kwakukhomba khona ukuthi babeyazi 
into ababeyisho. Kwakucaca ukuthi ngezikhathi zobumnyama 
obukhulu babebuke ngamehlo anamandla okudabula phakathi 
kwenkungu ejiyile ukuze abone ngalena kwayo. 

Wakhumbula uTiger ukuthi wayekade ehleka nababehleka 
uma ezwa abantu abasha becula sakuhlanya begijima emigwaqeni 
bethi ngakusasa ekuseni babezokhulula uMandela. Wayekade 
ehleka ngoba ebona abantu ababefisa into eyayingasoze yenzeka. 
Wayekhumbula ukuthi bona babecula ngokuzimisela okukhulu 
nangokukholwa yileyo nto ababeyisho uma bethi: 

Kusas’ekuseni ngo 4 o’clock 

Sikhulul’uMandela 
Kusas’ekuseni ngo 4 o’clock 
Sikhulul’uMandela 
Mandela 
Sikhulul’uMandela… 


Kwase kumcacele ukuthi wayelwa impi angayazi. Nokho uma 
wayethi uyacabanga ukuthi wayezokwenzenjani, kwakuvele kume 
ikhanda. Kuningi okwakumdida kakhulu. Uma kufika isikhathi 
sokuba kubuse intando yeningi yena wayezokwenzanjani? 

80 


Engqondweni wayezizwa ebhajwe ebumnyameni 
obungenanhlansi yokukhanya. Enhliziyweni wayezizwa ehluliwe 
empini yakhe ayekade eyilwa. Wayebona ukuthi yayingekho into 
ayeyilwela ngoba ayezama ukukuvimba kwakungeke kuvimbeke. 
Akekho umuntu ongavimba izikhukhula zomfula owesatshwayo 
osudla izindwani. 

Kungaleso sikhathi esadideke kanjalo lapho abizelwa khona 
emhlanganweni nezikhulu ezithile. Wafike wanikezwa izinto 
ezintsha okwakumele azenze. Nemithetho eminingi yashintshwa 
kanjalo nemigudu eminingi yokwenziwa kwezinto. Lokho 
kwasho ukugobhoza okukhulu kwegazi. Kwasho ukugobhoza 
kwezinyembezi eziningi. 

Konke akwenzayo usekwenza ngoba enokuthi wayesangena 
wangena engesanakubuyela emuva. Wayengalokotha yini? 
Wayengafa nokufa ngomzuzwana. Ngakho yayingekho into 
ayengayenza. Kwakuyikho ukuqhubeka nalokho ayekuqalile. 

Impela kwase kungasafani nakuqala. Nokho-ke unembeza 
wayengasenawo, ngakho-ke kwakungamhluphi neze ukubulala 
abantu okwakuthiwa akababulale. Wayengezwa lutho ngempela. 

Abezindaba babelokhu bebike njalo ngodlame lomuntu 
omnyama komnyama. Zonke izindaba zazikhuluma ngokubulawa 
kwabantu. Zazikhuluma ngokuhlaselwa kubhujiswe uquqaba. 
Zazikhuluma ngempindiselo yabanye kwabanye. 

Kwakuwumzungelezo ongafuni ukuphela. Abesimame 
base bekhale baze bakhathala. Yonke indawo, emakhaya 
nasemadolobheni babegcwele imigwaqo begqoke izingubo 
ezimnyama zenzilo, bezilele abegazi labo ababebulewe kulona 
udlame. 

Ababeqeqeshiwe ababebuya ekudingisweni nasemajele, bafaka 
umfutho belwa nesandla sesithathu. Kwakumele baveze ukuthi 
yayingekho le nto yodlame lomnyama komnyama. Kwakumele 
bakubeke obala ukuthi kwakuwudlame olwaluphehlelelwa 

81 



nguhulumeni wembinjanyana yabamhlophe. UNelson Mandela 
wayengayekile naye ukuchitha inkoleloze yodlame lwabamnyama. 
Wayecela njalo ukuba kubekwe phansi izikhali, ethi abamnyama 
bengavumi ukuba baqhathwe ngabamhlophe. 

nguhulumeni wembinjanyana yabamhlophe. UNelson Mandela 
wayengayekile naye ukuchitha inkoleloze yodlame lwabamnyama. 
Wayecela njalo ukuba kubekwe phansi izikhali, ethi abamnyama 
bengavumi ukuba baqhathwe ngabamhlophe. 

Konke lokhu kwakumdida ikhanda kakhulu uTiger. Wayebona 
ukuthi kwakuyipolitiki ejulile eyayingaphezu kolwazana lwakhe. 
Into ayeyiqonda kahle kwakuyikho ukubulala futhi esekhokhelwa 
kangcono kakhulu kunakuqala. Wayesefana nento elawulwayo, 
engasakwazi ukuzilawula yena. 

Nangesikhathi esetsheliwe ukuthi kwakumele ayobulala 
iphoyisa uSithole owayehambe wayokhuluma izimfihlo 
kwiKhomishani kaGoldstone, akabuzanga mibuzo. Wafika ekamu 
lamaphoyisa njengokuyalelwa, wase ethulwa njengowayezosebenza 
ngokubambisana nalo limfundise kahle indawo nomsebenzi 
ukuze ajwayele. 

Basebenza ndawonye kwaba wusuku olulodwa. Ngalelo 
langa ntambama bashayisa base bezihambela ngemoto yakhe 
bayoziphuzela ejoyintini elalikhonjwe nguyena uSithole. 

Pho-ke uSithole kwakuyindlamanzi! Wayaziwa. Sebesejoyintini 
lapho, uTiger wayelokhu eshaya amathamo azacile. Futhi 
ayembalwa ngoba wayengafuni ukuzithola esedakiwe bese 
ehluleka ukwenza umsebenzi ngendlela. Wambuka nje uSithole 
ecwila etshwaleni kusengathi wayazi ukuthi wayebuphuza 
ebugcina ngalelo langa. 

Ebusuku wayesedakwe engasakwazi nakwenzani uSithole. 

82 


Kungaleso sikhathi-ke lapho uTiger wamthatha khona waya naye 
emotweni. Wasuka ngayo waya endaweni engaphandle kancane 
kwelokishi laseSikhawini uma uya ngasePort Durnford. Yilapho 
afika ama khona okhalweni olungenamuntu, ebumnyameni 
obabuhuquzela phansi. 

Wavula isicabha semoto wamdonsela phansi uSithole 
owayesebuthongweni obujulile bokudakwa. Wabe esemdubula 
bukhoma esiphundu njengoba wayelele ebheke phansi. 
Wamdubula ngezinhlamvu eziyisithupha. Eyokugcina 
wambhansela ngayo esiphangeni wayiqondanisa nenhliziyo. 

Konke lokho okwenzeka kuyena uSithole akakubonanga 
ngoba wayevele efile kulokho kudakwa kwakhe utshwala 
owayebuthengelwe nguTiger. Wafa engazi futhi engaboni ukuthi 
wayesefa. Wafa washiya umkakhe owayezithwele enezinyanga 
eshade naye, nengane eyodwa yomfana. 

Kwabe wayegcinile ukuya emaphoyiseni eyosebenzela khona. 
Phela wayesekwenzile okwakumele akwenze. Wayesekuqedile 
engasenasizathu sokuba aqhubeke abe sendaweni esasingasekho 
isidingo sokuba ahlale kuyona. Kwaphela amasonto amabili 
engaziwa uSithole ukuthi washonaphi. Nephoyisa elalifikile 
lazosebenza naye lalingaziwa ukuthi lalishonephi. Pho-ke ngubani 
owayezosesha ngenhloso yokuvundulula iqiniso elalicashile? 
Wayezobe ethunywe ngubani ngaliphi igunya? 

Kwathi noma sesitholakala isidumbu sikaSithole sesonakele, 
kwangaba bikho phenyo ngokufa kwakhe. Kwasolwa abeqembu 
elithile elalaziwa ukuthi lalingamfuni ngoba wayewabopha 
kakhulu amalungu alo futhi limsola ukuthi wayenesandla 
ngokufa kwabaholi balo emphakathini waseSikhawini nakwezinye 
izindawo ezazincikene nalo ilokishi laseSikhawini. 

Kwaphelela kanjalo nje ngokufa kukaSithole, naye owayelwe 
kakhulu elwela iqembu ayekholelwa kulona. Kwaba-ke ngesinye 
nje sezigameko eziningi zokufa okungaqondakali kwabantu 

83 



abaningi ababulawa ngezizathu ezazingabekwa obala kuleso 
sikhathi sangaphambi kokuba kufike inkululeko nentando yeningi 
ezweni laseNingizimu Afrika. Nokho-ke abaningi ababesebenza 
naye babekhulumela phansi bethi wayefe ngoba wayekhulume 
izindaba ezinkulu kunaye okwakungafanele azikhulume. Abanyeke 
kubona babethi kodwa kwakumele enzenjani ngoba phela 
wayethunyiwe. 

UTiger waqhubeka wazisebenzela imisebenzi leyo 
eyayingapheli eyelokhu ekhonjwa kuyona. Wayehlala alindele 
ucingo ukuthi luthini bese enza lokho okwakushiwo yilona 
ucingo. Wayengenayo nencane inkinga. Wayesebenzisa imoto 
ayithandayo ngesikhathi asithandayo. Wayaziwa yizo zonke 
izikhulu eziphezulu zeqembu. 

Nasemaphoyiseni kanjalo nasemasosheni wayaziwa yizikhulu 
zonke eziphezulu. Ngisho efica kuvaliwe wayevele aveze ikhadi 
lakhe eliyisigqebhezana esincane bese ededelwa ukuba adlule. 
Bonke base beke bamxhawula isandla. Lokho kwakukhomba 
khona ukuthi wayehlonishwa kakhulu kangakanani. Impela 
wayemkhulu! 

Ngesikhathi izwe lonke libila kanjalo ebhodweni elalibaselwe 
yinzondo yobandlululo, izikhulu zamaqembu ahlukene zaba 
nemihlangano zaxoxa ngokuthi kwakuzoyiwa kanjani phambili. 
Zazifuna izixazululo ezinkingeni zombusazwe ezazigubuzele 
izwe lonke ukuze kube nokuthula bese kuyiwa kuwona amadlelo 
aluhlaza enkululeko eyayifelwe ngabaningi, yalwelwa ngabaningi 
ababeyifuna ngamehlo abomvu bezimisela ngisho ukuyifela 
uqobo lokufa. 

Kwathi kusadonsiswana kanjalo ezingxoxweni, zibuye zifike 
kwangqingetshe, kwase kwenzeka isigameko esibi kakhulu. 
Amabhunu ahlela ukubulala umholi oqavile owayehamba 
phambili kumaKhomanisi futhi engowesibili kuMandela 
ngokuthandwa ngabantu nangokuduma. Nangempela wabulawa 

84 


ngokudutshulwa sakusocongwa uChris Thembisile Hani 
owayedume ngoComrade Chris, owayengumdidiyeli wayo yonke 
impi yoMkhonto Wesizwe. 

Zathi zingezwakala izindaba ekuseni bangalelo langa 
lobumnyama, abantu bavuka umbhejazana. Kwacaca ukuthi izwe 
lonke lalizovutha libe ngamalangabi uma kwakungasukunywa 
ngokushesha. Kwaphoqa ukuba umholi ohlonishwayo uNelson 
Mandela avele komabonakude, akhulume nasemisakazweni 
acele ukuba abantu babeke phansi imimoya. Washo wathi vele 
abantu abahlela ukubulala uHani babehlose khona ukuba kube 
nesibhicongo sempi yokubulalana kwabantu baseMzansi Afrika 
ngokwebala lesikhumba sabo. 

Ngelanga lomngcwabo, kwakugcwele enkundleni yezemidlalo 
kungekho ngisho indawo yokunyathela. Abantu babetheleke 
ngobuningi babo. Kwakutheleke ngisho nezikhulu ezithile 
ezazivela emazweni aphesheya. Bonke babezovalelisa eqhaweni 
elikhulu elalikade liyibambe ishisa lilwa nobandlululo. 

Kwathi kuqhubeka inkonzo yomngcwabo, abanye babe 
bengenela izitolo zabelungu bezibhodloza amawindi bengena 
bethatha lokho ababekubona kufanele ukuthathwa. UMandela 
waqhubeka wanxusa ukuba abantu baziphathe kahle bangenzi 
izinto ezibhedayo eziwukuphula umthetho. Ngisho noPeter 
Mokaba umholi wamabhubesi amancane kuzwelonke, 
wawancenga ukuba agwinye itshe. Wawancenga ukuba athobe 
angavumeli ukuhluthuka kwezinhliziyo. 

Kubantu abaningi ukufa kukaHani kwakufana nokubulawa 
kukaSteve Biko owayebulawe ngoba kubonakala ukuthi 
wayeyinselelo enkulu kuhulumeni wobandlululo. Wayebulawe 
ngabantu ababekholelwa ukuthi wayeyinkinga enkulu. Wabulawa 
ngoba wayenesibindi sokukhulumela abantu ababecindezelwe, 
besatshiswa futhi behlukunyezwa idlanzana elalingamele ubukhosi 
ngokusebenzisa izikhwepha. 

85 



Kwacaca-ke ukuthi amabhunu kwakungamele athenjwe. 
Ayeyizinyoka. Iqembu likaKhongolose lazimisela kakhulu ukuba 
lixoxele ukunquma usuku lokuvota kwabantu bonke basezweni 
laseNingizimu Afrika. Kwalona lazithiba olakeni nasemandleni 
elalilingelwa kuwona ngokubulawa kukaHani yilowo 
owayedalulwe njengoWalus Jalus. 

Kwacaca-ke ukuthi amabhunu kwakungamele athenjwe. 
Ayeyizinyoka. Iqembu likaKhongolose lazimisela kakhulu ukuba 
lixoxele ukunquma usuku lokuvota kwabantu bonke basezweni 
laseNingizimu Afrika. Kwalona lazithiba olakeni nasemandleni 
elalilingelwa kuwona ngokubulawa kukaHani yilowo 
owayedalulwe njengoWalus Jalus. 

Kulezo zinsuku ngesikhathi izwe lithuswe ngukubulawa 
kukaHani, uTiger wayethuswe yizindaba zokuthi uThulani 
wayesinde ngokulambisa kubantu abathile ababefuna ukumusa 
kwagoqanyawo. Ezinsukwini ezimbalwa wasinda izikhawu 
eziningana impela kwacaca ukuthi babemfuna phansi uthuli. 

Ngesikhathi efonela uTiger, wayesevele esekucasheni ngoba 
esegcwele ukwesaba. Wayesho ukuthi abantu ababefuna 
ukumbulala kwakungabantu abasondelene naye. Wayekubonake 
lokho njengemizamo yokumgudluza ngaphambi kokuba 
akhulume. Kokunye wayezogudluzwa ngoba sebemsebenzise 
badela bengasamdingi eduze kwabo. Babemthulisa. 

Wathi ebuya ukuyokwenza omunye umsebenzi uTiger, 
wazithela emaphoyiseni ayekanise emgwaqeni evimbe 
noma yini eyeyifuna ukudlula. Alumshayanga neze uvalo. 
Lwaluzomshayelani? 

Esefika kuzona izikhulu, waveza ikhadi lakhe egcwele 
ukukhululeka ebusweni. Kwakungabantu abaziyo nabo bemazi. 
Indoda eyalithatha yalibukisisa yase ilishutheka ephaketheni. Yabe 
isibiza abanye. 

Bamtshela ukuthi aphume emotweni. Bayisesha bathatha 

86 


zonke izikhali ezaziphakathi. Naye bamsesha bamphuca izibhamu 
nezinhlamvu ezazikuyena. Kwenzeka konke lokhu nje umangele 
futhi uthukile. Wathi uma ethi ucela ukufonela abantu abathile 
waphucwa kwalona ucingo ayeluphethe. Wathi uyaqhubeka 
uyakhuluma, wasakazwa ngezimpama wadukluzwa nangesidunu 
sesibhamu ezimbanjeni. 

Imoto yakhe yathathwa. Yena wadonswa eseboshwe 
ngozankosi wayojikijelwa kwenye imoto. Kwaba ngokokuqala 
ukuba azizwe egcwele ukwesaba okukhulu kangakaya. Wazizwa 
engenalutho lokumvikela njengoba wayephucwe isibhamu sakhe 
ayesethembile esithanda. Wezwa kubhidlika udonga olwalukhona 
lumhenqele ukuze avikeleke. 

Waqhaqhazela kakhulu ngenxa yovalo olwalumjulukisa. 
Umqondo wakhe wagcwala ukudideka engazi ngempela ukuthi 
kwakwenzakalani. Amazwi ayesanda kushiwo nguThulani 
ayelokhu ephindaphindeka ezindlebeni zakhe, esho ethi: “Manje 
umuntu angeke esazi ukuthi uzofa nini ebulawa ngubani… 
Kumele sihleze siqaphe kakhulu.” 

87 



10.10.
Eminyakeni engamashumi amabili nesishiyagalombili esejele 
uTiger, wayenezinto eziningi engqondweni yakhe. Kwakuxabene 
ubendle. Kwakumnyama kakhulu, ehalela ukuba kube 
nokukhanya okwakuzoletha ukuthula ngaphakathi kuyena. 

Isikhathi esiningi wayelokhu ekhuluma nomfundisi 
owayesebenza ejele. Kwayena umfundisi wayebona ukuthi indoda 
yayithwele kanzima enhliziyweni yayo. Wayebona ukuthi izono 
zayo zaziyisinda kakhulu emoyeni. Wayebona ukuthi yayizazi 
izono zayo kuphela yayidinga ukuba ixoxe ngazo izicelele 
intethelelo ngazo kuThixo wayo. 

“UNkulunkulu muhle ndodana. Ulungile kithina sonke. 
Okukhulu kakhulu-ke yena uyakwazi ukuxolela futhi 
uhleze ezimisele ukusixolela uma nje sicela ngeqiniso ngoba 
sizisola ngokona kwethu.” Lasho ngezwi eliphansi ikhehla 
elalingumfundisi, uNdlela. 

“Lokho angikungabazi nakancane baba, kodwa-ke abantu 
abafani noNkulunkulu. Abantu abaxoleli kalula njengoba usho.” 
Washo ebheke phansi uTiger. 

Wayezama kakhulu uTiger ukuqonda kahle imizwa yakhe. 
Wayezizwa ukuthi wayefisa ukuvuleleka kumfundisi akhulume 
naye ngezinto eziningi ezazenzeke eminyakeni eminingi eyedlule. 

Ubuhlungu bezinto ezazilokhu zicacile engqondweni yakhe 
babungavumi ukuncipha. Kwakucaca ukuthi babungeke buze 
buphele. Babubukhulu bumile baqonga kuhle kwezintaba 
zomhlaba wonke. 

Wayethi uma ethula ebuka emuva lena kude abone 
amathantala egazi labantu abaningi ababengenacala bonke. 
Bonke labo bantu babebulawe ngezakhe izandla, ingekho into 
ayebabulalela yona. Wayengakaze axabane nabo futhi nabo 
bengakaze baxabane naye. 

88 


Indlela yonke ayeyihambile eminyakeni yokuhlanya kwakhe 
ehlanyiswa yinto ayengayiqondi kahle, amandla ezibhamu 
ayeziphatha, imali nokubongwa kwakhe ngokwenzakalisa abantu 
ababengafuneki, yonke yayiyimizila yegazi. Kwase kuqaqamba 
emphefumulweni wakhe nasenhliziyweni yakhe uma ebona 
ubuningi nokushuba kwegazi kuleyo mizila eyayidalwe nguyena. 

Ekuqaleni esanda kungena ejele, wayesadiniwe egane unwabu 
ngokudayiswa kwakhe ngabaholi bakhe ababeqambe amanga 
kuyena bathi wayengeke alokothwe yilutho. Babethe kuyena 
wayengeke aboshwe ngisho sekwenzenjani. 

Ngesikhathi esanda kuboshwa, lingakathethwa icala lakhe, 
wayekade ecabange ukuthi kukhona ababezovela bamkhiphe 
otakwini ayengene kulona. Wayeze ababale ngamagama abo 
ayecabangela kubona. Wawakhipha amehlo waze wayeka elokhu 
ethembe ubala. 

Ngokuhamba kwesikhathi kwacaca ukuthi akekho kubaholi 
bonke owayesazimisele ukusondela eduze kwakhe. Okubike 
nokwamhlephula inhliziyo ngukuthi wayesephikwa yibo 
bonke uma izintatheli zibabuza ngokuxhumana kwabo naye. 
Bonke babethi abamazi nhlobo. Bethi ayekwenza wayekwenza 
njengomuntu ozimele hhayi njengelungu leqembu futhi 
wayengathunyiwe yiqembu. 

Amacala akhe wayezithwalele yena futhi engazimisele 
ukudalula imininingwane eyayingafaka amagama abaholi 
engozini. Phela wayekade efungile ukuthi konke wayezokumela 
yedwa. Kwaze kwaphuma isigwebo watholakala enamacala 
kokuningi okwakuvelile nakuba okunye okuningi 
kwakungavumanga ukuvela noma kucace kahle. 

Ngokuhamba kwesikhathi kwamela amukele ukuthi 
wayesejele. Waqala ukufundafunda ngoba iziboshwa zazinikiwe 
ilungelo lokufunda ngaphakathi ejele. Kwasho ukuthi-ke 
wayebukhali vele ekhanda, waphumelela waqhubekela phambili. 

89 



Emva kweminyaka wayeseqalile ukubuka izinto ngehlo 
lokuthi ingqondo yakhe yayisikhanyiselwe. Wayeseqalile ukujula 
uma ebukisisa izinto, azicubungule kahle zinhlangothi zonke. 
Nokho-ke yena wayengeke afana nabanye abantu okwakumele 
impilo yabo iqhubekele phambili. Yena kwakumele ngokuqonda 
nokuhlakanipha okusha, aqale lena emuva lapho ayenhlanhlathe 
waphuphuthekiswa khona azame ukuhlaziya zonke izinto kahle 
ngaphambi kokuba axhume empilweni eyayiya phambili. 

Emva kweminyaka wayeseqalile ukubuka izinto ngehlo 
lokuthi ingqondo yakhe yayisikhanyiselwe. Wayeseqalile ukujula 
uma ebukisisa izinto, azicubungule kahle zinhlangothi zonke. 
Nokho-ke yena wayengeke afana nabanye abantu okwakumele 
impilo yabo iqhubekele phambili. Yena kwakumele ngokuqonda 
nokuhlakanipha okusha, aqale lena emuva lapho ayenhlanhlathe 
waphuphuthekiswa khona azame ukuhlaziya zonke izinto kahle 
ngaphambi kokuba axhume empilweni eyayiya phambili. 

Izwe lonke lase libonakala ukuthi laliyaphi emva kokudunguza 
kwalo ebumnyameni benzondo yobuhlanga yeminyakanyaka 
kanye nokuchitheka kwegazi labantu ngenxa yokungaboni ngehlo 
elifanayo kwezombusazwe. Wonke umuntu kwakumele aziqhenye 
ngokusa okwakubonakala kuvela ezweni lonke. 

Kodwa-ke abantu abafana naye babengaziqhenya kanjani 
ngoba yibona ababengabambanga iqhaza lokukhulula izwe 
kepha babezame ukuvimbela ukukhululeka kwalo. Wayevele 
abhocobale uma ingqondo yakhe ifikelwa yileli qiniso elalizoma 
unomphela ngaye. Lalinjalo nje lingeke liguquke. Yena wayezame 
konke okusemandleni ukuvimbela ukuphuma kwelanga elaliza 
nokukhanya okukhulu. 

Wayengafananga nabanye abantu ababezimisele ukulwa 
ngakho konke abanakho ukuze liphume futhi bezimisele 
nokubekezelela ukuhleshulwa kwenyama yabo, ukudungwa 

90 


kwemimoya yabo nokudela izimpilo zabo uqobo. Yena 
wayebambe impi ohlangothini olungelona olwalufuna inkululeko 
yabantu bonke. 

Inhliziyo yakhe yayingayeki ukumgxeka ngakho konke 
ayekwenzile. Yayimtshela imini nobusuku ukuthi imiyezane 
yamaqhawe yayingamfanele. Yayimtshela ukuthi wayeyisiphoxo 
emlandweni wamaqhawe akhubazeka, ahlushwa amanye afa 
nokufa efela inkululeko yabantu abamnyama. Ize ithi kuyena 
wayedlulwa ngisho izingane ezincane zaseSoweto ezafa zinqaba 
ukufundiswa ngolimi lwesibhunu. Kukho konke eyayikusho, 
imchapha ngezinhlamba wayengayiphenduli. Kuphela 
wayeyilalela ngobuhlungu obuvinga inhliziyo, ngobuhlungu 
obudlula obokuhlatshwa kwamathe onyawo ngameva. 

“Iqiniso ngukuthi mina baba angikulwelanga konke lokhu 
okuhle okukhona namuhla ezweni lethu. Mina ngangivimba 
ngingafuni ukuba kukhululeke abantu ababecindezelwe 
ngabamhlophe. Mina ngangilwela ukuba izinto zingashintshi 
ngesikhathi iningi lilwa kanzima ngokuzinikela nangokuzidela 
ukuze izinto zishintshe.” 

Wayewasho ngezwi elidabukisayo la mazwi. 

“Noma kunjalo, angeke uphile izinsuku zonke zempilo yakho 
ulokhu uzisola uzijezisa ngezinto ozenzile eminyakeni eminingi 
eyedlule.” 

“Akusimina engizisolayo baba. Yinhliziyo yami. Ngunembeza 
wami engawuziba ngaso sonke isikhathi lapho ungikhuza 
ukuba ngingoni. Ngaleyo mihla ngangikwazi ukumelana nawo 
ngiwuzibe kodwa namuhla angisenawo amandla okuba ngiwuzibe 
ngingawulaleli. Yiwona-ke ongikhahlela ngawo wonke umzuzu 
wokuphila kwami.” 

“Kumele wenze kube nokuthula ngaphakathi kuwena 
ndodana.” Washo ngezwi eligcwele ukuncenga umfundisi. 

“Konke angeke kungisize baba. Ngehluleka mina ukuba 

91 



ngimele uxolo nokuthula, ngehluleka ukulwela uxolo. Namuhla 
yingakho-ke nami ngingenakho ukuthula noxolo. Uxolo 
luyangishalazela baba. Zonke izinto engazigila ngezandla zami 
namuhla zimile azigudluki emehlweni ami nasengqondweni yami. 
Azigudluki emini nasebusuku. Yimina engazigwaza ngowami.” 

ngimele uxolo nokuthula, ngehluleka ukulwela uxolo. Namuhla 
yingakho-ke nami ngingenakho ukuthula noxolo. Uxolo 
luyangishalazela baba. Zonke izinto engazigila ngezandla zami 
namuhla zimile azigudluki emehlweni ami nasengqondweni yami. 
Azigudluki emini nasebusuku. Yimina engazigwaza ngowami.” 

“Kodwa kwakungafanele udlulwe yithuba lokuyocela uxolo 
nentethelelo kwiKhomishani yamaqiniso.” 

“Ngobani?” 

“Kwakungakunika ithuba lokukhipha iqiniso bese 
uthethelelwa ukuze uqale kahle impilo entsha.” 

“Ngangingeke ngikwazi ngaleso sikhathi baba. Izethembiso 
engangizenzile zokuba ngingadaluli amagama abantu zazisaqinile 
kakhulu. Ngangingeke ngikwazi ukudalula amagama abantu 
abathile.” 

“Wawuzobe ungadaluli amagama abantu kepha wawuzobe 
uzikhulumela iqiniso elalizokhulula wena nabantu abaningi 
ababefuna ukwazi ukuthi kwenzakalani ngezihlobo nabahlobo 
babo. Emva kwalokho wawuzobe usuthola ushwele wokuxolelwa 
amacala akho.” 

“Bese ngingaboshwa?” 

“Yebo.” 

“Ngiphumele kubantu abangaxolile bangenzakalise noma 
ngiphumele kulabo engibanyathele amakhona ngokudalula 
amagama abo bese bengenza isilo sengubo.” 

92 


Wayekhuluma into ayaziyo uTiger uma esho kanjena. 
Umngani wakhe uThulani wayeyile kwiTRC leyo wafika 
wagonyuluka wangashiya ngisho okuncane. Nangempela 
ikhomishani yanquma ukuba axolelwe aphume. Kepha wathi 
ephuma nje wabe edutshulwa ngentululwane yezinhlamvu 
ngezibhamu ezingontululwane. 

“Ukuba wayengayanga lapho wakhuluma izinto esasingekho 
isidingo sokuba azikhulume, ngabe usadla anhlamvana namanje.” 

“Ungaziqhathanisi wena noThulani.” 

“Angiziqhathanisi baba. Imikhuba yethu esenza sifane. Izitha 
zethu eziningi ezadalwa yithina ngokubulala abantu abangenacala 
okwenza sifane.” 

“Noma kunjalo ndodana kodwa yazi ukuthi wonke umuntu 
ngokaNkulunkulu. Akekho umuntu onomuntu. Uma-ke 
uNkulunkulu wakho engakafuni nawe, kwakungekho muntu 
owayengakubulala. Ngisho kungathiwa uyaphuma manje, uma 
uNkulunkulu engakakubizi angeke ulinyazwe muntu.” 

“Kodwa-ke uNkulunkulu ngabe ezihluphelani ngokuvikela 
mina? Kubo bonke abantu engaze azihluphe ngami ngoba 
ngenzeni lena enhle kangaka? 

UTiger wayezazi kahle yena. Wayekuqonda kahle ukuthi 
ekuqaleni wayebulale abantu ngoba kuyizizathu zepolitiki ayethi 
uyayiqonda. Wayazi ukuthi kamuva wayesebulala abantu nje 
ngoba esekujwayele ukubulala sekumngene egazini, kumnikeza 
ukuthokoza nokweneliseka emoyeni wakhe. 

Khona wayesheshe kakhulu ukungena kwipolitiki endala 
engaphezu kwakhe ngesikhathi iminyaka yakhe isemncane 
kakhulu. Konke kwenzeka ngokushesha ngenxa yokugxishwa 
ngolwazi olungeyilo iqiniso kanye nemali eningi ayenikwa yona. 

Babemthole kahle engakakhanyiselwa ukukhula 
ngokweminyaka kanye nokufunda okuthe thuthu ngezinto 
eziningi mayelana nempilo yezombusazwe ngaphambi kokuba 

93 



kutholakale inkululeko. Wayesethole ulwazi oluningi olusha 
olwamenza wazibona ukuthi wayeshayise kuphi ezinqumeni zakhe 
nasekwenzeni kwakhe. 

kutholakale inkululeko. Wayesethole ulwazi oluningi olusha 
olwamenza wazibona ukuthi wayeshayise kuphi ezinqumeni zakhe 
nasekwenzeni kwakhe. 

“Yiphi impilo baba? Mina anginayo impilo. Into enginayo 
mina, engazikhethela yona mina ngokwami, yisihogo. Yisona 
esingifanele.” 

“Musa ukukhuluma kanjalo ndodana. Akusikhona okwakho 
ukwahlulela. Ungakusho kanjani ukuthi awunayo impilo? Wonke 
umuntu unempilo. Angithi wena unomndeni? Angithi wena 
unendodana? Angithi kumanje wena uqhuba izifundo zakho futhi 
wenza kahle kakhulu kuzona.? Akuyona impilo leyo?” 

“Indodana yami angeke ibe nayo inkinga. Umama wayo 
uyinakekele kahle. Selokhu kwathi nhlo vele inakekelwa nguyena. 
Nangalena kwalokho, nami sikhona isamba esikhulu semali 
engiyibekile ukuze isizakale ngayo.” 

UTiger wayeyithanda indodana yakhe. Wayejabula ukuthi 
yayikhula kahle futhi ikhombisa ukukhalipha esikoleni. Nokho 
yayibuhlungu inhliziyo yakhe ngokuthi wayengekho eduze kwayo 
ukuba alekelele ekuyikhuliseni. 

Zazilokhu ziqhubekile zihamba izinsuku. Kwakuyinto efanayo 
nsukuzonke. Kwakusa kubalwe iziboshwa zonke. Zidedelwe 
zihambe ziyodla. Ngokushesha sezibuyile zazovalelwa futhi. 
Wayeseze wayijwayela impilo yakhona uTiger. Wayesayeka 
ukulokhu ebala usuku nosuku oludlulayo. 

Isikhathi wayesichitha ngakho ukuba adlale amaphepha 
nabanye. Naye wayesefundile ukuthi adlalwa kanjani ngendlela 
yakhona ejele. Esekwazi ukuthi awashaywa kabuhlungu phansi 
kepha abekwa kahle ngesizotha ngoba phela kwakwenzelwa ukuba 
angacosuki lokhu ayesethambile ngenxa yokuguga. 

Wayebuye asizwe nayikho ukuzixoxela nezinye iziboshwa 

94 


ayevalelwe nazo, nazo zizidonsela ezazo izigwebo zeminyakanyaka 
ngenxa yamacala ezandla zazo. Eziningi zazilingana naye bese 
kuba khona nezindala nezincane kunaye. Kuzona kwakukhona 
ababulali, abadlwenguli, abagqekezi, amasela nokunye. 

UTiger wayephatheka kabi kakhulu uma ebuka iziboshwa 
ezincane. Wayethi zonke kwakumele engabe zazingaphandle 
zisebenza kanzima emfundweni yazo ukuze kwakheke isizwe. 
Wayethi kwakumele engabe zinake ezemidlalo, amakhono 
ahlukahlukene njengokucula, imidlalo yeshashalazi nokunye 
ukuze zizicabele indlela yempumelelo. 

Wayefisa ukuba uhulumeni aphoqelele abantu abasha ukuba 
bafunde baze bafike ebangeni likamatikulesheni. Efisa futhi 
ukuba isifundo sezepolitiki sifakwe ezikoleni ukuze abantu 
abasha basheshe bakhanyiselwe ngezinselelo ababezobhekana 
nazo ekwakheni izwe laseNingizimu Afrika libe ngesinye 
sezikhondlakhondla ezinkulu emhlabeni wonke jikelele. 

Wayekubona kubaluleke kakhulu ukuba abantu abasha 
bafundiswe kusekahle ngamaqhawe alwela inkululeko yabantu 
bonke bezwe laseMzansi. Wayengafuni bafane naye, yena othe 
eqamba ebona ukuthi ngobani amaqhawe enkululeko, wabe eseze 
wenza umonakalo ayengeke awenze ukuba wayekhanyiselwe 
kusenesikhathi. Kwakumele bafundiswe ngeqhaza labaholi 
abafana noTsietsi Mashinini, Steve Biko, Robert Sobukwe, OR 
Tambo, Nelson Mandela, Chris Hani, Walter Sisulu, Ahmed 
Kathrada nabanye okwathi ebusheni babo badela injabulo 
yokukhula bakhetha ukulwela isizwe ukuba sikhululeke. 

Wayekubona kubalulekile ukuba ukuzinikela kwabantu 
abafana noSolomon Mahlangu, Andrew Zondo, ”The Lion of 
Chiawelo” Jabane nabanye abaningi abafela ukuthi kukhululekwe, 
kwakumele kungafihlwa, kepha kubekwe obala ukuze kwaziwe 
yibo bonke abantu abasha nalabo abazalwa ngesikhathi lapho izwe 
sekuyizwe lobisi nezinyosi. 

95 



Umqondo kaTiger wawukhule ngokushesha kwezepolitiki 
emva kokuba eqalile ukufunda imibhalo eminingi 
eyayisivumelekile ngesikhathi senkululeko. Kwakumsizile lokho 
nakuba wayekhala ukuthi kwakufike sekuhambe isikhathi. 
Wayelibabaza iqhaza nesibindi sabantu abaningi okwathi noma 
behlushwa ngendlela enyantisa igazi yilabo ababesebenzela 
uhulumeni wobumnyama noma sebenunuselwa ngokubulawa 
kepha bama abangagudluka ekutheni babefuna inkululeko 
yabantu bonke. 

Umqondo kaTiger wawukhule ngokushesha kwezepolitiki 
emva kokuba eqalile ukufunda imibhalo eminingi 
eyayisivumelekile ngesikhathi senkululeko. Kwakumsizile lokho 
nakuba wayekhala ukuthi kwakufike sekuhambe isikhathi. 
Wayelibabaza iqhaza nesibindi sabantu abaningi okwathi noma 
behlushwa ngendlela enyantisa igazi yilabo ababesebenzela 
uhulumeni wobumnyama noma sebenunuselwa ngokubulawa 
kepha bama abangagudluka ekutheni babefuna inkululeko 
yabantu bonke. 

Qhawe Elikhulu 

Ngalowo nyaka ka1977 

Ubumnyama busathe mbo 

Abantu benzondo bathi mbo 

Bethi ubanukela njengomzondo 

Bakuvalela esibayeni senzondo 

Bakwenza isilo sengubo 

Wafa ungembethe ngubo 

Bakugila bazithukisa 

Bethi ukufa kwakho 

Kubenza bathuke kakhulu 

Kusobala unyaka ka1976 

Unyaka wesibhicongo leso 

Wabathela ngezibonkolo abafo 

Banquma ukuthena zonke izinkunzi 

Banquma ukuthena onke amaduna 

96 


Kwathi ngoba wawuwuvava 
Lungafakwa lubuya nodaka 
Bakunyonyobela bakuzuma 


Namuhla sisangabaza 
Ukuthi babengahlosile okubi 
Babengahlosile ukukwenza kabi 


Amafu abo awavimbanga ilanga 
Elalilokhu lilunguza phezulu 
Libonwa abanamehlo abukhali 
Besho bethi liyoze ligqame 
Likhanyisele umhlaba wonke 


Nabo namuhla sebebonile 
Ukuba babedidekile engqondweni 
Uma bethi bangamisa ilanga 
Bethi bangavimba inyanga 
Bethi bangavimba uthingo 
Olugamanxe ngapha nangapha 
Ngemibala yalo emihle 
Eqamelene omunye komunye 


Namuhla izwe liqhakazile 
Lonke liyikizela ngezimbali 
Ezikitaza inhliziyo kobukayo 
Agcine esehleka okohlanya 
Imvelo yonke iyacula iyasina 
Isho ngengila ephuphuma ukwethaba 
Ihaya amaculo enkululeko entsha 
Amaculo okunqoba ubumnyama 


Kwakuyinkondlo eyayimthinta kakhulu ngaphakathi. Yayisho 
okukhulu kuyena. Yayisho ukuthi, wayekuqonda okwenzeka 
esikhathini esedlule sengxabano nenzondo yobuhlanga, kanjalo 
nokuthi izwe lase lihambe ibanga elide kangakanani ukuze lifike 

97 



lapho elase likhona. Kwakuyinkondlo yakhe ayeyithanda kakhulu 
eqoqweni lezinkondlo zakhe ezazisencwadini yakhe yokuqala 
ukuba ishicilelwe. 

lapho elase likhona. Kwakuyinkondlo yakhe ayeyithanda kakhulu 
eqoqweni lezinkondlo zakhe ezazisencwadini yakhe yokuqala 
ukuba ishicilelwe. 

Isibindi sikaBiko sasimkhumbuza isibindi ayesibone 
kubantu abasha ngeminyaka kusanda kuphuma uMandela ejele. 
Wayebabonile belwa befa befela inkululeko ababeyifuna ngodli. 
Wayebazwile kaningi besho bethi babengakugqizi qakala ukufa, 
babengenandaba nakho. Babeze besho bethi amabhunu angeke 
abaqede noma angababulala. 

Kwakuyishwa-ke nokho ukuthi kwakukhona abantu abadala 
ababethe ngoba behlomula bona enqubeni yobandlululo 
eyayihlukanise izwe iziqeshana yanika amandla angathi shu 
kwabathile, babona kufanele ukuba bafake abantu abasha 
empini ababengayiqondi bebalwise yona ohlangothini 
olungafanele. 

Wayebuhlungu enhliziyweni ngokuthi onke la maqiniso 
ayephuzile ukwembuleka kuyena. Impela ipolitiki kwabe 
kuwumdlalo ongcolile nonesihluku. Kwakuwumdlalo 
ontshontsha isikhathi esibalulekile empilweni yomuntu, futhi 
umenze agile izimanga uma eseluthekile wakholwa okungafanele 
akukholwe, lokho asuke engasafune kuzwa lutho olubi lushiwo 

98 


ngakho, futhi esengabulala umuntu uma ezama ukumphikisa 
kulokho akholelwa kukhona. 

Kuyena, uhulumeni owayephethe ekhethwe uquqaba lwabantu 
wawenza kahle kokuningi. Wayewushayela ihlombe ngoba 
wawenza umsebenzi omkhulu wokuzama ukwakha kabusha 
izwe elinabantu abaningi abahlukahlukene ngokwamasiko, 
ngokwamaqembu ezepolitiki, ngokwebala, ngokwezilimi 
nokunye. Wawuzama ukuba bonke laba bantu bazizwe besekhaya 
ezweni labo futhi benelisiwe. 

Kwakumele amethembe uhulumeni owayethenjwa uquqaba 
lwabantu, ethenjwa ngisho ngamazwe amakhulu emhlabeni. 
Angithi onke ayevumelana ukuthi izwe lalisemgudwini okuyiwo 
wentuthuko nenqubekela phambili. Angithi nezinkampani 
ezinkulu zomhlaba wonke zaziphangelana ngamathuba 
okuzotshala izimali eMzansi Afrika. Zonke zazinethemba lekusasa 
ngezwe elaliholwe nguMandela walifaka enkululekweni eyavuma 
abantu ukuba bavote babeke yena abe ngumongameli wokuqala 
wezwe elikhululekile. 

Wayazi uTiger ukuthi, ekuqaleni wayenze iphutha elikhulu 
walwisana nokukhanya, ngakho wayengasazimisele ukuba 
aphinde enze into efanayo. Wayengafuni ukuba athele ngehlazo 
amaqhawe alwela inkululeko. Engafuni ukufela amathe 
umsebenzi omkhulu owawenziwe ngu-Oliver Tambo okwathi 
emva kokuboshwa kwabaholi abaqavile, wasala yena wahola 
umzabalazo ngezikhathi ezilukhuni lapho uhulumeni wayesevale 
khona izinhlangano zabantu umlomo, waphoqa abantu ukuba 
basakazeke nomhlaba wonke beye ekudingisweni. Umsebenzi 
walo mholi waba mkhulu kakhulu, yena uqobo waphenduka 
ithemba nesihlonti esasikhanyisa ebumnyameni obabukhasa 
phansi. 

Umfundisi yayimmangaza indlela uTiger ayesekhonze ngayo 
imibhalo eyayikhuluma ngomzabalazo wenkululeko yomuntu 

99 



omnyama. Wayemangala nangolwazi ayesenalo mayelana nezinto 
ezazenzeke eminyakeni yobumnyama nalezo ezenzeke kamuva 
sekukhululekiwe. 

omnyama. Wayemangala nangolwazi ayesenalo mayelana nezinto 
ezazenzeke eminyakeni yobumnyama nalezo ezenzeke kamuva 
sekukhululekiwe. 

“Uma-ke ipolitiki isiwumgogodla wempilo, inkolo eyakhelwe 
ezwini elingcwele bese iba yini yona?” 

“Phela izwi likaNkulunkulu liyikho konke baba.” 

UTiger wayesekhule waba yindoda enomqondo ovuthiwe. 
Wayewuhlupha kakhulu umqondo wakhe ngokuwufundisa 
amaphephandaba nezincwadi eziningi. Nasemfundweni 
ephakeme owayegxile kakhulu kukho kwaba yiyo imibhalo. 
Wayeseze wathola iziqu zakhe ze BA Honours kuyona imibhalo. 

Wayefunda kakhulu imibhalo yo Martin Luther King, Nelson 
Mandela, Malcolm X, O R Tambo, Dennis Brutus, Ezekiel 
Mphahlele nabanye abaningi. Indlela ayefunda ngayo kwakucaca 
ukuthi kukhona ayengafuni umqondo wakhe ugxile kukhona. 

Nokho kwakungasuki emqondweni ukuthi abantu abaningi 
babengamxolelile ngezenzo zakhe zakudala. Abaningi babeze 
bafa bengamxolelile. Wayazi ukuthi abaningi babemsola 
ngezihlobo zabo ezabulawa kwagcina kungaziwanga kahle ukuthi 
kwakwenzakalani. 

Ngaphakathi wayefisa sengathi konke kwakungavele kudlule 
ngokushesha. Wayefisa sengathi wayengalala avuke esedlule kukho 
konke okwakuhlukumeza ingqondo yakhe kugqilaza umoya 
wakhe. 

Wayefisa ukuphumela phandle azibonele konke okwakuxoxwa 

100 


mayelana nenqubekela phambili yezwe laseNingizimu Afrika 
emva kwenkululeko.Wayefisa naye ukuba azibonele ngawakhe 
amehlo abantu bonke sebehlangene beyisizwe esisodwa, 
kungasekho ukubandlululwa ngokobuhlanga, ubulili nenkolo. 
Wayefisa ukubona ushintsho olwalusemadolobheni njengoba 
abantu abamnyama base bevunyelwe ukuba bahlale khona. 

Kuningi kakhulu inhliziyo yakhe eyayikubala ithi ifisa ukuba 
akubone. Nokho yayibuye ithi, kumele abone nomfana lowo 
wasePort Durnford ayebulale umkhulu wakhe phambi kwamehlo 
akhe kanye nabanye abaningi ayefisa ukuba uma esethe yobe 
kubona bamxolele. 

Kwakungelula-ke lokho futhi naye wayekwazi ukuthi 
kwakuyinto eyayifana nephupho. Okuseqinisweni, imizamo 
yakhe yokuxhumana nabanye ngokuthumela imiyalezo 
yayimlethele lokho ayekulindele, ukunganakwa kokukhala 
kwakhe. Kunalokho kwakubuya izimpendulo ezazimthuka 
zimsongela. 

Wayengenakubasola-ke bonke labo ababembambele amagqubu 
ngezenzo zakhe nalabo ababesafuna izimpendulo ngokuningi 
ababesola ukuthi kwakwenziwe nguyena noma-ke wayenolwazi 
ngakho. Kwakufanele benze kanjalo. Babengamsukeli neze. 

Yizinto ezifana nalezi ezazenza ukuba ashintshe ngesikhashana 
nje uTiger agcwale usizi nobuhlungu kubhalwe ngokucacile 
ebusweni bakhe. Unembeza wakhe wawususuke usuziphe 
amandla phezu kwakhe usumbhokela ukhahlela ungakhathali. 
Wawulokhu uphindaphinda ukuthi wawumkhuzile kepha yena 
wangalalela. Impela wawuqinisile. Wawumkhuzile kukho konke. 
Yena wayengawulalelanga kukho konke. 

Babefanele ukungamxoleli abantu. Angithi naye wayekuthole 
kunzima ukuxolela uThulani emva kokuba edalule ukuthi wayazi 
ngokufa kukamalume wakhe inkosi. Wayezizwe enokumzonda 
okuphindaphindiwe ukuthi nguyena owathunywa wathumeka 

101 



ukuyobulala umalume wakhe. Wayezibuza ukuthi wayengakwenza 
kanjani lokho azi kahle ukuthi lowo kwakungumalume wakhe 
ekubeni yena engumngane omkhulu wakhe. 

ukuyobulala umalume wakhe. Wayezibuza ukuthi wayengakwenza 
kanjani lokho azi kahle ukuthi lowo kwakungumalume wakhe 
ekubeni yena engumngane omkhulu wakhe. 
2 


11. Izwe eliqhakazile 
Ngamanye amalanga uTiger wayevuka engumuntu odidekile 
ngenxa yezinto ezazingasuki engqondweni yakhe. Langalimbe 
yayivele yambuyisela emuva onyakeni ka-1998. Ngaleso sikhathi 
uTiger noThulani babechithe isikhashana ejele. Amacala 
ababethweswe wona ayebanikeze isigwebo esinzima. 

Kwakungamacala okubulala, ukutholakala nezikhali ezingekho 
emthethweni kanye nezinhlamvu eziningi. Nokho-ke isigwebo 
sikaThulani sasibe ngcono kakhulu kunesikaTiger. 

Wayesakhumbula ukuthi wayencengiwe ukuba aye 
kwikhomishani yamaqiniso eyothula akwaziyo azicelele ushwele. 

“Ukhumbule-ke ndoda ukuthi laphaya sikhuluma iqiniso.” 
Kwakusho uThulani ekhuluma noTiger. 

“Kodwa mina angiboni ukuthi kuzolunga.” 

“Uyabona into okumele uzihluphe ngayo ngukuba uzikhulule 
wena ngokukhuluma iqiniso. Mina angifune lutho ngaphandle 
kokuba ngikhulume iqiniso engilaziyo.” 

“Awukwesabi yini okungenzeka emva kwalokho? 

“Okufana nani?” 

“Noma yini. Ngisho ukufa imbala.” 

“Cha angisenendaba nalutho. Kungenzeka noma yini. 
Okuyikhona enginendaba nakho ngukuba ngizikhulule unembeza 
wami ngokuba ngikhulume iqiniso. Angizukulikhuluma ngoba 
ngiphindisela kubantu abathile abangisebenzise maqedane 
bangilaxaza, kepha ngizobe ngithulisa unembeza wami othi 
angiwunake.” 

“Ngiyakuzwa, kodwa mina angikakazimiseli ukukhuluma 
ngezinto engazenza nalezo engizaziyo.” 

“Kukuwe mfana kepha isikhathi siyakunciphela.” 

“Ngiyezwa Thulani, kodwa inhliziyo yami ayikakasho ukuthi 

103 



angikhulume ngezinto zesikhathi esedlule.” 

angikhulume ngezinto zesikhathi esedlule.” 

elingekho, khohlwa. Vuka ebuthongweni. Sisele sodwa unomphelo.” 

“Ngiyakubona lokho.” 

“Kuhle-ke uma usukubona ngoba kusathethwa amacala 
ethu, wawuthi hleze basazoqhamuka basenzele imizamo yokuba 
sikhululeke.” 

“Angisekho lapho. Ngabona kudala ukuthi sesalahlwa 
njengenyongo yenyathi. Okwethu akusangenwa muntu. 
Sengakuvuma lokho.” 

“Uma kunjalo kumele engabe uyabona ukuthi into okumele 
siyenze ukuba sikhulume iqiniso njengoba sinikezwa ithuba 
lokuba sihlambuluke, sigonyuluke iqiniso ngezenzo zethu ukuze 
sithole ukuxolelwa umthetho kanye nalabo esonayo kubo.” 

“Umthetho cishe ungakuxolela Thulani kodwa abantu esona 
kubona angiboni besixolela.” 

“Kanti bengaxola uma sikhuluma iqiniso elicacisa ukuthi 
esakwenza sasisithibezekile ezingqondweni sifana nabantu 
abadakiwe, abangazi kahle ukuthi benzani.” 

“Cishe into ongayenza ukuba uzibuze ukuthi wena ukuba 
uyibo, ubuzokwenzenjani kuqhamuka umuntu ethi nguyena 
owagcweleza izihlobo zakho ngesihluku kanjena nakanjena.” 

“Tiger, izwe selishintshile manje. Abantu bayazi ukuthi 
kwakunjani ngaleso sikhathi. Bayazi ukuthi kwakukubi 
ibambene. Bayazi ukuthi akekho owayethemba omunye futhi 
engekho ofuna ukulalela omunye. Inzondo yayimi ngezinyawo 
isidunge izingqondo zonke. Kwakukuqala lapho. Manje abantu 
bafuna iqiniso ukuze baxole badlule ezintweni ezimbi ezenzeka 
eminyakeni edlule.” 

104 


“Manje uthi wena asihambe siye lapho kwiKhomishani 
siyokhuluma iqiniso, sineke amagama ezikhulu okunamuhla 
zingezinye zalezo eziphethe izwe nazo. Sizidalule sethemba ukuthi 
angeke lokho kusidonsele amanzi ngomsele?” 

“Tiger, ukuthi sithini ngobani akusho lutho, inqobo nje uma 
sikhuluma iqiniso elimsulwa esilaziyo thina.” 

“Kodwa sasifungile ukuthi angeke sifake muntu obishini uma 
thina singena kulona.” 

“Nabo babengashongo ukuthi bayosidayisa. Angithi 
kwasekuqaleni ukuba abasidayisanga ngabe asikho lapha?” 

“Uyakholelwa ukuthi sadayiswa yibona?” 

“Angingabazi. Wena uma ungakholelwa yilokho ucabanga 
ukuthi waboshwa kanjani?” 

Akawuphendulanga lowo mbuzo uTiger. Wayengakaze 
ayithole impendulo yawo engqondweni yakhe noma ngabe 
wayesezihlupha kangakanani. Nakuba wayeke asole ukuthi 
kukhona izikhulu ezithile ezazazi ngokuboshwa kwakhe, kodwa 
kwakunembe kuyizinsolo nje. 

Nakuba wayengabaza ukufaka isicelo sokunikezwa ushwele, 
kodwa wagcina esesifakile ngoba uThulani wayengamnike thuba, 
elokhu emncenge lokho embonisa ububi bokungafuni ukusifaka 
isicelo. Umcabango wokuqala ukulanda ngezinto ayezenzile 
wawumkhama umoya kube sengathi wayezovele afe ngaso leso 
sikhathi. 

Wayezoqala kanjani ukuchaza ukuthi wambulala kanjani 
uMdletshe? Wayezochaza kanjani ukuthi wabamba liphi iqhaza 
ekubulaweni kwabaholi baseSikhawini, okwakukhona kubona 
nabangani bakhe oVincent? OkukaNgidi waseMtubatuba 
owayehamba ngesihlalo esidudulwayo, wayezokuchaza akuthini? 

Yaba miningi kakhulu imibuzo ayenayo ngezenzo zakhe kepha 
engakwazi ukuyiphendula. Zaziziningi kakhulu izinto ayezenzile 

105 



ayesenamahloni ngazo ngoba esebonile ukuthi kwakungamele 
nakancane azenze. 

ayesenamahloni ngazo ngoba esebonile ukuthi kwakungamele 
nakancane azenze. 

Naye kwakuba nezikhathi lapho ayefisa khona ukuba 
ngaphandle kwezindonga zejele. Efisa ukuhamba ngokukhululeka 
ashawe umoya wangaphandle njengabanye abantu 
ababengaboshiwe. Noma wayesheshe azikhuze ngelokuthi yena 
wayengeke ahambe akhululeke phakathi kwabantu ngoba impilo 
yakhe yayingaba yinyama kubantu ebeka umcondo wakhe nje 
ngaphandle. 

Wayekholwa ngukuthi babebaningi ababengafisa ukumbona 
efile. Angithi abanye babemtshela bukhoma kusathethwa icala. 
Neziboshwa azifica ngaphakathi nazo zazimchapha ngayo yonke 
inhlamba lena, zisho ukuthi wayengumdayisi ogcwele igazi 
labantu ezandleni. Angithi ezinye zazize zimshaye nokumshaya 
imbala. 

Nakuba wayazi ukuthi kwakumnandi ngaphandle 
kunangaphakathi ejele, kepha uvalo lokwakungenzeka kuyena 
lwalulukhulu kakhulu. Yingakho wayebona ukuba ngaphakathi 
kuyikhona okungcono kakhulu kunokuba ngaphandle. 
Wayezizwa evikelekile uma engaphakathi. 

Ngisho nangesikhathi kuthethwa amacala ayewabekwe 
noThulani, yena wayengakhulumeli ukuthi atholakale engenacala. 
Ngobufakazana obabukhona, wayebona kukuhle ukuba avalelwe. 
Wayesebone kahle ukuthi abantu babefuna ukumudla luhlaza. 
Kube-ke njalo lapho kungageqwangwa magula. 

Uma esegeqiwe-ke abantu bangamzonda kangakanani? 

106 


Khona kuthiwa banoxolo abantu, bengamxolela kanjani umuntu 
owabulala abantu abaningi kangaka? Impela akekho umuntu 
ongaxolela isoni esifana naye. Igazi elingaka! Imizilazila yegazi 
elachitheka ngezakhe izandla. 

Wayehalela ukuba nesibindi njengoThulani ukuze akwazi 
ukukhuluma bese ebhekana nanoma yini eyayingaqhamuka 
emuva kwalokho. Phela uThulani wayengenandaba. 
Wayezikhulumela lokho ayekholelwa ukuthi kwakumele 
akukhulume. Angithi nangesikhathi kuthethwa amacala, nguyena 
owayekhuluma eveza amaqiniso. Wayengafani naye owayesaba 
ukuchaza izinto ngoba evikela amagama abantu abathile. 

Zahamba izinsuku uTiger elokhu engakhululekile ngendaba 
yokuyokhuluma kwiKhomishani yamaqiniso nokubuyisana. 
Inhliziyo yakhe yayisagcwele ukungabaza ngesinqumo sakhe. 

Nasekuseni ngelanga ababethathwa ngalo noThulani 
besiwa lapho okwakuhlala khona isigcawu seKhomishani, 
wayengakakhululeki ngesinqumo sakhe. UThulani wayekubona 
lokho. Wazama ukumenza akhululeke emncenga ukuba 
akasebenzise ithuba ababelinikiwe. 

“Asikhulume esikwaziyo Tiger. Asikhulume besekhona abantu 
abafuna ukusilalela ngoba cishe ngokuhamba kwesikhathi uyobe 
engasekho ofuna ukungena indaba yethu. Uyobe engasekho 
onendaba nokuthi sithini.” 

“Akulula njengoba ucabanga Thulani.” 

“Ayikho into elula esikhathini samanje. Futhi-ke asikho 
isikhathi lapho okuyoke kube lula khona. Phela kumele wazi 
ukuthi into ephathelene nokufa komuntu ayikaze ibe lula. 
Kodwa-ke kungcono ukuyikhuluma uyikhiphe kunokuba ibe 

ilokhu ikudla wedwa ngaphakathi.” 

“Uzimisele impela wena ukukhuluma iqiniso lonke?” 

“Nakanjani! Nginikezwe ithuba futhi kumele ngilisebenzise. 

Angiyile laphaya ukuyodalula amagama abantu nokungcola 

107 



kwabo, mina ngiyokhuluma iqiniso engilaziyo elingidlayo 
ngaphakathi njengoba ngilifihlile. Ngiyokhuluma iqiniso 
elizokhulula mina kanjalo nabantu abahlobene nabasondelene 
nalabo engababulala ngezami izandla.” 

kwabo, mina ngiyokhuluma iqiniso engilaziyo elingidlayo 
ngaphakathi njengoba ngilifihlile. Ngiyokhuluma iqiniso 
elizokhulula mina kanjalo nabantu abahlobene nabasondelene 
nalabo engababulala ngezami izandla.” 

Inhliziyo kaTiger yayinezilonda ngenxa yokuthi izikhulu zonke 
zazibaphika. Yayopha igazi uqobo ngokuthi ngisho umalume 
wakhe imbala wayemphika, ethi wayengasetshenziswa yiqembu 
lakhe kwezombusazwe ukuba abulale abantu. Selokhu aboshwa, 
wayengakaze eze ngisho ukuzombona, engakaze athumele ngisho 
umyalezo womkhonzo. Konke lokho kwakumenza aqaqanjelwe 
yinhliziyo. 

“Khona kubuhlungu mfowethu ukuthi thina sivalelwe, 
siyizilahlwa ekubeni abantu abasifaka kule nto basilola, basithuma 
njengezinja ukuba sibulale, bona bayizinto ezinkulu kuhulumeni 
futhi abathwele usizi njengathi.” 

“Nanokuthi okuseqinisweni, kumele engabe yibona abaya 
kuqala kwiKhomishani leyo, thina silandele ngemuva, kodwa 
lutho. Kuyogcina kuye thina sodwa ngoba nakhu bona 
bayizingelosi ezinkulu.” UThulani washo ngezwi elalizwakala 
ligcwele ukudinwa. 

Bathi behla nje emotweni kwaba ubuphayiphayi 
nobuqhwakaqhwaka bamakhamera ezintatheli zamaphephandaba 
nezikamabonakude. Zazikade zilindile. Zonke zazifuna izithombe 
zala madoda omabili ayesaqanjwa ukuthi, “Amawele Obumnyama.” 

108 


Wazama uTiger ukufihla ubuso bakhe njengoba wayenza 
ngesikhathi sokuthethwa kwamacala abo. UThulani 
akakugqizanga qakala konke okwakwenzeka. 

Nokho-ke okwakungcono kuTiger ukuthi babengekho abantu 
abaningi njengalabo ababegcwala kuqala ngesikhathi kuthethwa 
amacala. Abambalwa ababekhona babengenawo umdlandla 
wokubathuka nokubesabisa njengoba kwakwenza labo bakuqala. 

Ngesikhathi sekuqala kukhulunywa, uTiger wayethule elalele 
konke okwakufundwa. Kwakukuningi kakhulu. Kodwa-ke 
uma ekuqhathanisa nalokho okwakumele yena akukhulume, 
kwakufana neconsi nje. Kodwa wayezoqala athini? Imibuzo 
yaphonswa kuyena kwalindelwa izimpendulo. 

Kwakumele alandise ababelalele ngakho konke ukona 
kwakhe. Yebo wayekukhumbula kahle okuningi. Kwakucacile 
engqondweni yakhe. Inhliziyo yakhe yayigcwele ubuhlungu 
obabuqaqamba ngezenzo zakhe. Kodwa akakhulumanga. 
Akwazekanga-ke noma kwakuyingoba engakwazi ukukhuluma 
noma nje wayenembe engafuni. 

Akafananga noThulani owakhuluma konke ayefuna 
ukukukhuluma. Indlela ingqondo yakhe eyayikhumbula ngayo 
imininingwane nezikhathi kanjalo nokulandelana kwezigameko 
ezenzeka yayimangalisa. Futhi wayengalenzi iphutha ngamagama 
abantu okwakuthiwa ababulawe kanye nawalabo ayesebenzisana 
nabo. 

Into eyacishe yamlimaza uThulani, kwaba yikho ukuthi 
indoda okwakumele ikhulume imfakazele kulokho ayekusho 
ayifunanga ukuvula umlomo wayo. Kwala noma sekukhulunywa 
nayo incengwa yizikhulu, yangawuvula nhlobo. Kunokuba 
ivule umlomo, yavele yavulela isigubhu sezinyembezi, yakhala 
yambongoloza yangaqeda. 

Ekugcineni isicelo sikaThulani sanqunywa ngokuba 
kusetshenziswe lokho yena ayekushilo. Akuthathanga isikhathi 

109 



eside kakhulu ukuba abaphathi bekhomishani banqume ukuthi 
wayefanele ukunikwa ushwele. 

eside kakhulu ukuba abaphathi bekhomishani banqume ukuthi 
wayefanele ukunikwa ushwele. 

Nokho-ke intokozo yabo ayibanga yinde kakhulu. Emva nje 
kwezinsuku ezimbili ekhululiwe, wabulawa ngokusocongwa 
ekubo eMacekane, okuyindawo eyibangana ukusuka edolobheni 
laseMpangeni. 

Wathi uma ethola lezo zindaba uTiger wahlala phansi, 
wabambelela ngezandla zakhe eziqhaqhazelayo ekhanda lakhe 
elalixakekile. Wakhala kakhulu. Wakhala ngomunyu omkhulu 
ngale kokuphumisa amazwi amaningi. Ekugcineni eseziqoqa, 
ekhawula ukukhala washolo phansi wathi, “Ukuba nje ungilalelile 
wangakhuluma lutho!” 

110 


12. Akwakhiwe Izwe 
Isikhathi asimeli muntu-ke sona. Ukuthi kwenzenjani noma 
kuzokwenzakalani asinendaba nalokho. NoTiger asimmelanga. 
Sabe silokhu sizihambela njengasemihleni ngesikhathi evaleleke 
ejele. 

Wahlangana nabangani abasha abahlala nabo badonsa izigwebo 
zabo baziqeda base bemshiya nesakhe esasingasoze saqedwa 
ngokushesha. Babefika nezindaba ezahlukahlukene ngempilo 
yangaphandle. Bafika njalo baboshelwe izimanga zabo ezingekho 
emthethweni abazigilile zabaphonsa khona ekhulukuthu. Abanye 
baboshelwe ukukhwabanisa. Abanye bagqekezile. Abanye 
badlwengulile. Abanye baboshelwe ukudayisa izidakamizwa 
ezahlukahlukene. Abanye babambe inkunzi amabhange, izitolo, 
nezimoto ezithwala imali. 

Zonke kwakuyizindaba ezimbi. Izindaba zamacala ayecekela 
phansi izwe okwakumele lihlonishwe livikelwe ukuze lithuthuke 
lidlondlobale kakhulu. Abenzi bawo babebeka izizathu zokuthi 
babewenziswe yini amacala lawo, kodwa uTiger abatshele ukuthi 
ngisho engabe kwakwenzenjani, kwakungamele bawenze. 

Okwakumphatha kabi ngukuthi, amanye amacala ayenziwe 
ngabantu okwakumiwe kahle emakubo, ikati lingalali neze eziko. 
Babengenwe ukuganga bengafuni ukulunga nokubamba iqhaza 
okuyilo ekuthuthukiseni imiphakathi ababesuka kuyona. 

Nalabo ababekade bengamasosha ayelwa nobandlululo 
abese bephendukele ebugebengwini, babemphatha kabi 
uTiger. Kwakuthi noma bekhala ngokuthi uhulumeni ophethe 
wayengabanakile, bengenawo namathuba emisebenzi emihle, 
abaphebeze uTiger. Wayethi bona babefanele ukwazi kangcono 
ukuthi kwakubalulekile ukuvikela izwe ebugebengwini 
nasezidakamizweni. 

Alikho izwe elakhiwa ubugebengu nezidakamizwa. Izwe 

111 



lakhiwa ukusebenza kanzima. Lakhiwa imfundo, lakhiwa 
intuthuko kwezemidlalo. Lakhiwa intuthuko kwezobuciko, 
lakhiwa ukuhlonishwa kwemithetho nokukhuliswa kahle 
kwezingane, lakhiwa ngamasiko okumele aqhakanjiswe futhi 
agcinwe, lakhiwa izinto eziningi. Zonke lezo wayezibala 
uTiger, ezibalela iziboshwa ezazizama ngamandla azo wonke 
ukuzithethelela ngamacala ezaziboshelwe wona. 

lakhiwa ukusebenza kanzima. Lakhiwa imfundo, lakhiwa 
intuthuko kwezemidlalo. Lakhiwa intuthuko kwezobuciko, 
lakhiwa ukuhlonishwa kwemithetho nokukhuliswa kahle 
kwezingane, lakhiwa ngamasiko okumele aqhakanjiswe futhi 
agcinwe, lakhiwa izinto eziningi. Zonke lezo wayezibala 
uTiger, ezibalela iziboshwa ezazizama ngamandla azo wonke 
ukuzithethelela ngamacala ezaziboshelwe wona. 

Nakuba wayebatinyela kabuhlungu bonke labo ababekade 
bengamasosha base bengena ebugebengwini, kodwa 
babembona eyinsizwa enobuhlakani futhi ethanda iqiniso. 
Lokhu kwakubangelwa ukuthi kwayena wayebaxoxela ngokubi 
okwenziwa nguyena kepha wayengalokhu egxeka abantu 
abamfaka ekungcoleni. Wayezigxeka yena uqobo ngoba ethi, 
ngengqondo yakhe kwakumele ahlukanise okubi nokuhle bese 
enza okuhle. 

Babehlala naye-ke uma enesikhathi engaxiniwe ukufunda 
nokubhala. Bona babemxoxela kakhulu izindaba zangesikhathi 
sobandlululo. Babemxoxela ukuthi bangena kanjani 
kwezombusazwe, beqa kanjani imingcele yezwe laseMzansi, 
baqeqeshwa kanjani base benzani emva kokuqeqeshwa. 

Babexoxa izindaba ezazikhombisa ukuthi babengamaqhawe 
anquma ukubhekana ngqo nobungozi bonke obabukhona uma 
umuntu wayenquma ukulwisana nohulumeni wamabhunu. 

Babexoxa nanokuthi kwezinye izikhathi abaholi abafana 
noJoe Slovo, Joe Modise, Chris Hani, Ronnie Kasrils, Jacob 
Zuma nabanye, babethwala kanzima kanjani bethobisa amasosha 
amancane ayefuna ukubuya eze eMzansi kuwona uqobo 
amabhunu ezoyibamba kube kanye. 

112 


Babesho ukuthi bonke laba baholi babevuthiwe engqondweni 
bekwazi ukubabonisa ukuthi kwakungeke kwalunga kwenzeke 
ngendlela ababefisa ngayo ngoba amabhunu ayezozigwazela 
ibhece kubona. Babebatshela ukuthi impi iliwa ngengqondo 
hhayi ngolaka. UTiger wayelalela ethathekile kakhulu. 

Wayethatheka kakhulu ukuzwa ngemisebenzi yamasosha 
abuyela eMzansi Afrika azoqhumisa ngamabhomu izindawo 
ezithile eGoli, ePitoli, eThekwini, eSasolburg nakwamanye 
amadolobha. UTiger wayefisa ukuthi kwakuzoba ngcono 
ukuba naye wayejoyine abantu ababefana nalabo. Kuyena 
kwakungamaqhawe angempela lawo, ikakhulukazi ngoba babazi 
kahle ekungeneni kwabo emzabalazweni ukuthi, ukufa kwabo 
kwakungekude neze. 

Umuntu owayejwayelene naye kakhulu kubona bonke 
kwakunguJames Nsele. Nguyena owayemxoxela kabanzi 
ngezindaba zokulwa nobandlululo. Nguyena futhi owamtshela 
ngoBongani. 

“Washo-ke ukuthi kwake kwathiwa ufile uBongani.” 

“Impela kwashiwo kanjalo. Kwaze kwakhishwa ngisho 
isithombe sakhe elele phansi embozwe umzimba owawugcwele 
igazi.” 

“Pho uma wawumboziwe nabona ngani ukuthi nguyena? Nake 
nadlala amabhunu madoda.” 

“Ungalisho uliphinde lelo. Futhi abanye bethu kwabafaka 
kolukhulu utaku ukuvumela ukudlala amabhunu.” 

“Uyabona uBongani yindoda emadodeni. Mina 

ngangiphethwe nguyena. Uhlakaniphile umuntu lowaya!” 

“Ngiyakuvumela-ke lapho.” 

“Asimangalanga sonke uma eqokelwa ukuba aphathe 

ezombutho wezempi wezwe.” 
Babexoxe kakhulu ngoBongani owayeseyisikhulu esiphezulu 

113 



embuthweni wezempi. Kwakucaca ukuthi wayeyiqhawe 
elihlonishwayo ngegalelo lakhe ekulweni nobandlululo. 

embuthweni wezempi. Kwakucaca ukuthi wayeyiqhawe 
elihlonishwayo ngegalelo lakhe ekulweni nobandlululo. 

“Pho wena James ubekwa yini lapha?” 

“Ubulima!” Wayesho kanjalo maqedane wathula isikhashana 
uJames kwaba sengathi wayesacabanga indlela yokuqhubeka 

nempendulo yakhe. 

“Uqonde ukuthini?” 

“Ubulima engangena kubo. Ngajaha ukuba nemali eningi. 

Ngabe-ke sengihlohlana namanye amasosha sabamba inkunzi 
imoto yemali.” 

“Kwanganilungela yini pho?” 

“Phela ukuba kwasilungela ngabe angikho lapha. Khona 
ukuyibamba sayibamba. Sabulala bonke onogada. Kodwa-ke 
endleleni safelwa yimoto yethu esasibaleka ngayo. Kwasho ukuthi 
namaphoyisa ayesemuva kwethu, emanye esilandela ngebhanoyi 
elinophephela emhlane. Awu kwaba ukubheda kohlelo njalo.” 

UJames wayekhuluma ngezwi elaligcwele ukuzisola ngento 
ayeyenzile. Impela wayezisola kakhulu. Ukuba wayengangenanga 
esilingweni, ngabe wayengaphandle ezisebenzela ekhulisa izingane 
zakhe ezihlalele nomkakhe. 

“Kodwa uyasebenza umkakho?” 

“Uyasebenza lokho nje okungasho lutho.” 

“Kungcono-ke ngoba uzokwazi ukondla izingane azifundise.” 

“Ayikho into engcono mfowethu. Kumele engabe yimina 
engikhona ngibe yinhloko yena alekelele mina. Njengoba 
ngivalelwe lapha usho ukuthi usengowami lowo mfazi?” 

114 


“Uma ethembekile uzo…” 

“Akukho muntu ongalinda isilima esifana nami yonke le 
minyaka. Phela ungumuntu futhi usemusha lowa muntu, 
unemizwa. Mina ngifanelwe yikho ukubhadla lapha ngoba 

ngahluleka ukuthatha isinqumo esiyiso esihle.” 

“Uqinisile lapho. Kusifanele ukujeza ngezono zethu.” 

“Uyabona nje mina kwakungafanele ngenze le nto engayenza. 
Cabanga-ke ngoba nginesikhundla esiphezulu emsebenzini. 
Njengesosha elalwa lilwela inkululeko, kwakufanele ngilwele 
ukulunga nokuvikela izwe lami kodwa mina ngakhetha ukuba 
yingxenye yenkinga yobugebengu.” 

Wayezisola kakhulu uJames. Babefana kulokho noTiger. 
Bobabili babehlakaniphe kakhulu. Kwathi ngoba wayefunda 
uTiger futhi ephumelela noJames wagcina esengenwe uthando 
lokuqhubeka nezifundo. Wafakwa ugqozi ukuzimisela kukaTiger 
nokubhala kwakhe izincwadi. Wabe eseqala izifundo zobuntatheli 
ngoba vele wayekade enothando olukhulu lwabo futhi wenza 
kahle kakhulu kuzona. 

UTiger waqhubeka wafunda futhi wabhala. Wayebhala 
ngezinto azenzayo nangobuhlungu ayenabo ngenxa yazo. 
Wayebhala ngezinkinga ezazibhekene nezwe lonke. Wayebhala 
egxeka ukuhlukunyezwa kwabantu bokufika. Wayegxeka kakhulu 
abantu ababedayisela izingane izidakamizwa. 

Kuyena kwakubalulekile ukuba abantu abasha bahluze 
izigqondo zabo, bazi ukuthi izwe lalwelwa kwaphuma izidumbu, 
kwaba nezinkubela, abafelokazi, abafelwa nezintandane ukuze 
likhululeke. Kwakumele bazi-ke ukuthi ikusasa lezwe lalincike 
ekutheni babefunde kangakanani futhi benombono othini 
mayelana nenqubekela phambili. Kwakumele bayeke ukuvilapha, 
izidakamizwa, ukungena ocansini ngezingqondo ezifiphele 
nokubalekela amasiko nobubona. Kwakumele bayeke ukufuna 
ukuncengwa ngesikole. Kwakumele imfundo bayibeke phambili 

115 



futhi bazimisele kuyona ukwedlula konke okunye. 

futhi bazimisele kuyona ukwedlula konke okunye. 

Ngesikhathi ebhala izincwadi futhi efunda, kwakwanda 
ulwazi lwakhe kanye nezinga lokuhlakanipha kwakhe. Izincwadi 
zakhe zashicilelwa zalandelana. Ngokushesha kweza imiklomelo. 
Kwathi kusenjalo kwafika izicelo zokuba kukhulunywe naye 
kumabonakude. Emva kokubonisana nezikhulu eziphethe 
amajele, wavunyelwa ukuba akhulume nalabo ababecelile. 

Abantu abaningi base bemazi ngemibhalo yakhe. Kwakuba 
sengathi bamazi ngamehlo emva kokufunda imibhalo yakhe 
eyayisezingeni eliphezulu. Phela wayekhuluma iqiniso futhi 
engambandazi kulokho okwakungalungile. 

Ngezinye izikhathi wayebhala egxeka izinto ezenziwa 
nguhulumeni noma izikhulu zikahulumeni. Into ayeyigxeka 
kakhulu inkohlakalo. Wayebagxeka abantu abangena 
ezikhundleni bese beba imali ngezindlela eziningi ezase zandile. 
Wayebagxeka ababengena ezikhundleni bese bekhohlwa abantu, 
sebekhukhumala bengasathinteki. Kanjalo nalabo ababefaka 
izihlobo, abangani, amadoda nezintombi zabo ezikhundleni 
ngoba bephethe. 

Lokhu kuba nesibindi kwakhe nokugxeka izinto eziningi 
kuhulumei nasemphakathini nje, kwakumenza angathandeki 
kakhulu kubantu abathile ababephezulu. Pho-ke wayenendaba 
yini uTiger? Yena wayebhala lokho ayefuna ukukubhala. 

Nokho-ke wayekwazi ukumshayela ihlombe uhulumeni lapho 
ayenza kahle khona. Kwathi abaningi bemgxeka uhulumeni 
ngokuthenga izikhali ekubeni isifo sengculazi negciwane laso 
kwakudlondlobala, kodwa yena wameseka. Kwakumele zithengwe 
izikhali ukuze izwe likwazi ukuzivikela uma kunesidingo. 

116 


Ukuhloma kwalo kwakuhambisana nentuthuko yalo. Kwakuletha 
isithunzi futhi sokuhlonishwa ngamanye amazwe ase-Afrika 
nawomhlaba wonke. 

Wayethi njengezwe elikhulu, kwakumele lihlome ukuze likwazi 
ukuvikela izimali ezazitshalwe ezweni nokuheha ezinye emazweni 
amakhulu ukuze kukhule umnotho kuzuze abantu. Wayethi futhi 
amabhunu kwakungelula ukuwethemba. Ayekhona ayengontamo 
lukhuni. Yiwona-ke lawa ayengase afune ukucekela phansi izwe 
nentando yeningi ngokuqala impi yangaphakathi. 

Into ayekhala kakhulu futhi ngayo, kwakuwukungalawuleki 
kokungena kwabantu bangaphandle ezweni laseMzansi Afrika. 
Babevala amathuba emisebenzi laba bantu ngoba kukhona 
osomabhizinisi, ikakhulukazi abezinhlanga ezithile, ababethanda 
ukuqasha bona ngoba bengezukubaholela imali eningi njengaleyo 
eyayifunwa ngabantu bokuzalwa eMzansi. Futhi abanye 
babo babandisa ubugebengu ikakhulukazi obezidakamizwa 
nokudayiswa kwemizimba kwezingane ezincane. NamaShayina 
ayefika nezimpahla zazo zezinga eliphansi ezibiza kancane 
avimbele lezo ezikhiqizwa ngaphakathi. Lokho kwakwehlisa 
umnotho ngoba abantu abaningi babelahlekelwa umsebenzi 
embonini yendwangu. 

“Kodwa laba bantu bangaphandle basisiza kakhulu ngesikhathi 
sobandlululo. Bavula izandla zabo basemukela emazweni abo 
ngesikhathi sixoshwe isihluku samabhunu kuleli zwe lethu. 
Basebenzisa izimali zabo ukusixhasa ukuze silwe nobandlululo.” 

“Ngiyakwazi lokho baba. Basebenza ngokuqeqesha abantu 
bethu kwezempi nokubanika imfundo. Kodwa akusho lokho 
ukuthi manje akuthutheleke kuleli izindimbane ezisuka kulawo 
mazwe.” 

“Manje uthi akwenziwe njani ngalaba bantu bakhona 
abalethwa ukuhlupheka lapha ezweni lethu? Uthi asibaxoshe 
noma sibafake emajele.” 

117 



“Cha angisho ukuthi akwenziwe kanjalo. Engikushoyo ukuthi 
uhulumeni wethu kumele akhawuleze ngezinhlelo zakhe zokusiza 
amazwe ase-Afrika ukuba aqede imibango yezepolitiki, kube 
nokukhula kwentando yeningi kuwona. Lokho kuzovumela 
ukuthuthuka kweminotho yawo bese kwenza impilo yabantu 
bakhona ibe ngcono kakhulu. Kumele futhi izwe lethu likulawule 
ukungena kwabantu bangaphandle kuleli, bonke, nabamhlophe, 
kanjalo nabasuka phesheya.” 

“Cha angisho ukuthi akwenziwe kanjalo. Engikushoyo ukuthi 
uhulumeni wethu kumele akhawuleze ngezinhlelo zakhe zokusiza 
amazwe ase-Afrika ukuba aqede imibango yezepolitiki, kube 
nokukhula kwentando yeningi kuwona. Lokho kuzovumela 
ukuthuthuka kweminotho yawo bese kwenza impilo yabantu 
bakhona ibe ngcono kakhulu. Kumele futhi izwe lethu likulawule 
ukungena kwabantu bangaphandle kuleli, bonke, nabamhlophe, 
kanjalo nabasuka phesheya.” 

“Kungaphezu kweqhaza nje baba. Yibona ubuntu lobo 
okumele sibukhombise kwabanye abantu.” 

UTiger wayekhuluma kucace uma ekhuluma ngabantu 
abasha. Wayethi kumele bakhuliswe ngendlela okuyiyona ukuze 
bangagijimeli amasiko ezinye izizwe bese kufa awabo. Kwakumele 
kugcizelelwe ukubaluleka kwezilimi zabantu abamnyama ukuze 
zigcinwe zikhona futhi zithuthukiswe. 

“Uma umuntu ekuphuce ulimi lwakho wase ekufunza 
olwakhe, usuke esekuthwebulile. Usuke ungaselutho.” 

“Usho ukuthi usuke usungumkhovu uqobo?” 

“Kunjengoba usho baba. Okubi-ke ngukuthi wena usuke 
ungaboni lutho olubi ngalokho bese-ke ufundisa nezingane zakho 
ukuthi zenzise okwakho futhi zicabangise okwakho. Sekwanda-ke 
isihlava esicekela phansi abantu abamnyama kanye nobubona. 
Uyabona baba, ngisho umuntu omnyama engafunda kanjani 
noma engazama kanjani ukuzenza umlungu, akasoze ashintsha. 
Kunalokho uba yilulwane kakhulu.” 

“Uqinisile ndodana, ziseningi izinselelo esibhekene nazo 
njengezwe kodwa-ke ngokusebenza kanzima futhi sibambisene, 
sizogcina sikwazile ukwakha uhlobo oluyilo lwabantu abasha 

118 


abazokwazi ukuthi bayimisinsi yokuzimilela kuleli futhi izwe 
lizoba yinto abayiyo bona.” 

“Kumele bafunde kakhulu abantu abasha. Hhayi ukuya 
esikoleni beyoganga. Hhayi ukudlala ngesikhathi namathuba 
abanawo. Impilo ayibuyeli emuva. Iya phambili kuphela. Kumele 
bazi futhi ukuthi imfundo iyona kuphela ekwazi ukuletha 
ushintsho lokuhlonipheka nenqubekela phambili ngisho enganeni 
yomfokazana. Iyona ekuvulela amathuba amahle ngokukuvulela 
iminyango emikhulu. Iyona ekwakhela impilo engcono hhayi 
isihogo.” 

“Ukuba bayakunaka lokho ngabe abagcwele lapha ejele 
njengoba begcwele nakwamanye amajele.” 

“Futhi ngabe abanaki utshwala nezinye izidakamizwa 
ezibadumisa amakhanda bese benza amahlazo abebengeke 
bawenze ukuba bebenezingqondo ezingadungekile. Bagcina 
sebephila izimpilo ezahlukahlukene, sebenjengonwabu lona 
olushintshashintsha imibala. Uma bephambi kwabazali, baba 
okunye, kuthi uma bebodwa, bebe okunye okuxakile.” 

“Yonke le nto uyizwa ngobani ngoba wena ulapha 
ngaphakathi?” Wabuza umfundisi enokumangala ebusweni bakhe. 

“Awu akukakashintshi baba. Utshani nezindonga 
kusakhuluma.” Washo wahleka kancane uTiger. 

Nomfundisi wahleka kancane. Wayelokhu emmangaze 
lokho uTiger. Wayesevuthwe kakhulu engqondweni yakhe. 
Wayekhulumisa okomuntu ohluzile ngempela ekhanda. 
Nangempela wayehluze kakhulu. 

119 



13.13.
Eminyakeni eminingi lakhululeka izwe laseMzansi Afrika, 
zaziziningi kakhulu izinto ezaziletha ithemba kuTiger ngezwe 
lakhe. Abantu abasha base bebuye ngomfutho kwezombusazwe, 
abaningi sebengabaholi ezikhundleni ezithile. Kwakukuhle lokho, 
kuqinisekisa ukuthi abaholi abaqavile babeqhamuka bethatha 
izintambo kulabo abadala. Lokhu kwakusho ukuqhubekela 
phambili kwenkambiso eyayiqalwe ngabaholi asebalala nalabo 
asebahoxa ngenxa yokuguga. 

Ngakwezemfundo base bezimisele kakhulu. Babengafundeli 
nje ukugcina kumatikuletsheni. Base bethwala iminyezane 
ezifundweni eziphezulu ngisho nakwezobuchwepheshe imbala. 
Konke kwakuhambisana nezinga lempilo kanye nelomnotho 
owase ukhuphuke kakhulu. 

Njengamanye amazwe athuthukile izwe laseNingizimu Afrika 
lase lithumela abantu abaningi ababenolwazi kwamanye amazwe 
ukuze bayosebenza khona benze impilo yabantu balapho ibe 
ngcono. Abaningi kwakungodokotela, ososayensi, ababesebenza 
ngezokuxhumana. Othisha nabahlengikazi babesakazeke kuzo 
kuzo izindawo, kuwo wonke amazwe ngoba izwe lalibaqeqesha 
bebe baningi kakhulu. 

Izimboni zezwe zazikhiqiza okwenele izwe kuze 
kuthunyelwe nasemazweni angaphandle. Kwakwande kakhulu 
izimpahla zokugqoka ezazikhiqizwa eMzansi Afrika. Ukudla 
kwakungangeziduli zabasali yonke indawo ngoba abalimi 
babesizwe kakhulu uhulumeni ukuze bakhiqize kakhulu. Inani 
lokudayiselwa kwabantu lingambi neze eqolo. 

Yase iphelile indaba yokuhlupheka umuntu azeabonakale 
ngombala okwenkomo. Izingane zazifunda imfundo yamahhala 
yezinga eliphezulu. Ezazifuna ukuya emanyuvesi zazinikezwa 
imifundaze esikhwameni sikahulumeni sokulekelela labo 

120 


abahluphekayo. Ezempilo zazingocono kakhulu. Izibhedlela 
zikahulumeni sezilenyusile izinga lokusiza abantu kanjalo 
nemitholampilo eyayigcwele emalokishini nasemakhaya. 

UTiger wayebona kahle ukuthi izwe lase livuka ngempela, 
abantu sebebonile ukuthi abangavumeli ukuhlanyiswa yindlela 
abezizwe ababenza ngayo. Base beziqalela ezabo izindlela 
zokwenza izinto ngokwemizwa yabo, ngokwemilando yabo, 
ngokwamasiko abo nangalokho okwakufunwa yibona. 

Abantu abaningi abasha babehamba phambili emculweni. 
Base befundile ukuzama ukuhambela kude nezilingo ezibacekela 
phansi. Angithi base bebonile abaningi phambi kwabo 
becekelwa phansi uphuzo, izidakamizwa ezibhenywayo kanye 
nokuzikhukhumeza. Base befundile ukuthi imali yayingasho 
ukuthi abaziphathe budlabha, benze umathanda ngempilo 
yamahlazo bakhohlwe amakubo nemiphakathi yabo. 

Umculo wabo wawugcwele ithemba nomyalezo owakhayo. 
Wawunomuzwa wokuthi izwe lalingelabantu ababeziqhenya 
ngempilo yabo futhi bazi ukuthi babesuka kuphi. Babengakayeki 
ukugagula amagama amaqhawe azinikela kakhulu ukulwela 
inkululeko asebeyijabulela bona. 

Nakwezemidlalo, izwe lase lithuthuke kakhulu. Esibhakeleni 
babevutha bhe abafana abancane. Oshampeni bomhlaba 
ezinhlanganweni ezihlonishwayo babebaningi. Nasebholeni 
intuthuko yayibonakala emva kokubhidlizwa kwekomiti leSAFA 
elalihluleke ukuthuthukisa ibhola nasemva kwemidlalo yendebe 
yomhlaba ka-2010. 

Uhulumeni wayeseqagule ukuthi akuthuthukiswe abalolongi 
basekhaya, banikwe ithuba lokuqeqesha amaqembu esizwe futhi 
basekelwe. Abadlali abaya phesheya bafike bezakhele amagama, 
babeya ngokwanda nsukuzonke. Babedlala emaqenjini amakhulu 
ahlonishwayo futhi bengakhuhli ibhentshi. 

Abantu abaningi abamnyama base bengene shi emabhizinisini 

121 



emali eshisiwe. Babengasagxilile kuphela ematekisini. Abaningi 
abantu abamnyama base bedla izambane likampondo kucacela 
noma ubani ukuthi libuyile izwe. Abesimame abaningi nabantu 
abakhubazekile babengasele neze. Besebenza kahle. Benemizi 
yemali. Beshayela izimoto ezibizayo. 

emali eshisiwe. Babengasagxilile kuphela ematekisini. Abaningi 
abantu abamnyama base bedla izambane likampondo kucacela 
noma ubani ukuthi libuyile izwe. Abesimame abaningi nabantu 
abakhubazekile babengasele neze. Besebenza kahle. Benemizi 
yemali. Beshayela izimoto ezibizayo. 

“Sonke sikulungele. Futhi kumele sibonge ukuthi umongameli 
osanda kuqokwa usenzele umusa ukuba asiphe ushwele 
njengengxenye yokugubha kwezwe lethu iminyaka engamashumi 
amathathu lakhululeka.” 

“Impela usenzele umusa. Nathi-ke kumele sikhombise 
ukuthokozela lokho ngokuba siphumele phandle sibambe iqhaza 
empilweni eya phambili.” 

“Sengijahe kabi ukuyobona izingane zami nomkami.” 

“Nami ngijahe ukubona umfana wami.” 

“Wangambala umama wakhe?” 

“Phela mina angifani nawe. Mina ngaboshwa nginengane 

entombini, ngangingashadile.” 

“Manje uphi pho lowo owayeyintombi?” 

“Usashada. Usho ukuthi wayengahlala alinde mina 

nemisebenzi yami yokungcola.?” 
“Manje umfana lona owawuthi uhalela ukumbona ukhulume 

naye uzoya ukuyombona?” 

“Umfana waseMdletsheni?” 

Impela wawusho kanjalo, uthi ufisa ukuxoxa naye uzwakalise 

ukuxolisa kwakho kuyena ngesenzo sakho.” 

“Uma ngiphuma lapha ngiyoya khona ngiyokhuluma naye. 
Bese ngiya nakwabanye.” 

“Konje wake wathumela umyalezo kuyena?” 

122 


“Kunjalo. Ngathumela umfana wami uZwelethu. Angithi 
bakanye naye esigungwini sabantu abasha senhlangano ebusayo 
lapha esifundazweni sakithi. Okuseqinisweni bangabangani.” 

“Ekuthumeleni kwakho yabuya kodwa impendulo?” 

“Yabuya nakuba yayingasho lutho olutheni. Wathi nje uma 
ethola isikhathi hleze uyofika axoxe nami.” 

“Wangalikhipha elokuthi yena usakuxolela yini ngowakwenza 
kumkhulu wakhe?” 

“Cha akashongo. Kodwa-ke lokho sekuyovela uma sesixoxa 
naye, nami sengizicelela bukhoma intethelelo kuyena.” 

“Kodwa yena uyindoda emadodeni. Mina nginalo ithemba 
lokuthi niyoxoxa nizwane nakuba kuwudaba olubucayana.” 

“Nami ngethemba kanjalo. Futhi ngiyazi ukuthi uyosho 
lokho ayobe ekuzwa ngaphakathi ngaleso sikhathi. Ukuthike 
kuyobe kuwukuthini, sengiyozwa ngalelo langa. Nokho-ke 
ngiyathokoza kakhulu ngoba namuhla ungumuntu ofundile futhi 
esingangabazi ukuthi uzoba nekusasa elihle. Phela kuyo yonke 
le minyaka edlule bengihleze ngidliwa ukuthi kazi engakwenza 
akunakumkhinyabeza yini ezifundweni zakhe nasekusaseni 
lakhe.” 

“Kuhle kakhulu ukuthi kukho konke okwenzeka 
kwamhlukumeza, kodwa nakhu ugcina ngokuphumelela. Futhike 
kuyamangaza ukuthi isikhathi sibahlanganise nendodana 
yakho, baba ngabangani nabaholi beqembu elilodwa.” 

“Lokho-ke kungishayisa ngamahloni ngoba mina ngangilwa 
ngiphikisana nokuba khona kwalo hulumeni namuhla laba bafana 
abazowuhola.” 

Wayengakaphenduli uJames ngesikhathi kumemeza unogada 
wasejele ethi uTiger akaphuthume ngoba wayenesivakashi. Wathi 
lacu wanikela lapho ayebizwa khona. Wayezitshela ukuthi hleze 
kwakungumfana wakhe kodwa wathola ukuthi kwakungenjalo. 

123 



Wacishe washayeka phansi ngesikhathi ebona isivakashi 
sakhe. Wayengakaze acabange ukuthi kwakungafika sona size 
kuyena. Sathi noma simbingelela, waqale wathula ngoba esagajwe 
yikhona ukumangala. Ngesikade wavuma. Kwabe-ke bayaqala 
bayakhuluma. 

Wacishe washayeka phansi ngesikhathi ebona isivakashi 
sakhe. Wayengakaze acabange ukuthi kwakungafika sona size 
kuyena. Sathi noma simbingelela, waqale wathula ngoba esagajwe 
yikhona ukumangala. Ngesikade wavuma. Kwabe-ke bayaqala 
bayakhuluma. 

“Ngilalele baba uNdlela.” 

“Cha angiyena uNdlela. Isibongo sami sangempela 
nginguMtshali. Ngiyazi ukuthi ngaleziya zikhathi nisebenza 
noThulani, nanazi ukuthi nginguNdlela.” 

Athuke uTiger uma ezwa lokhu. Athuke akhombise ngoba 
wavele waligqolozela emehlweni ikhehla ngamehlo akhe 
ayephumele ngaphandle, ebonakala ukuthi wayenemibuzo 
eminingi. 

“Kwakuyisibongo sokucasha leso ndodana. Engikuzele lapha 
kuwena ngukuba ngizoxolisa ngoba unembeza wami uyangilahla.” 

“Ukulahla ngoba uthi wenzeni baba?” 

“Ndodana mina ngaba ngomunye wabaholi abasebenza 
kakhulu nawe ngezikhathi zokulwa nokubulalana kwabantu 
abamnyama bamaqembu ahlukene ikakhulukazi lapha 
kulesi sifundazwe sethu. Yimina futhi engahamba phambili 
ekukuphikeni wena noThulani ngesikhathi sekuvela ukuthi 
nanixhumene neqembu lethu futhi nisetshenziswa yithina.” 

“Baba sekwadlula konke lokho. Nami sengakudlulisa lokho 
enhliziyweni yami. Sengaxola kukho konke.” 

“Ngiyathokoza ndodana ukuzwa lokho. Kodwa ngiyafuna 
uzizwele wena ngezakho izindlebe lokho okushiwo yimina 
ngowami umlomo. Impela ngicela ungixolele ngoba ukuhalela 
amandla okuphatha nokufuna ukuhlala kuwona, yikhona 
okwasiphendula izilwane ezingenanembeza. Yikhona okwasidaka 

124 


saphuphutheka sase siphuphuthekisa nani nibancane ningazi 
lutho ngepolitiki. Senza into embi kakhulu. Icala legazi elakhishwa 
yinina kwakumele lithwalwe yithina. Ngelethu lelo cala…” 

Lakhuluma laze lachiphiza izinyembezi ikhehla. Lalikhuluma 
ngezwi elidabukisayo ngoba lalinesilonda esikhulu enhliziyweni 
yalo ngenxa yokucekela phansi ikusasa labantu abafana noTiger 
nabanye abaningi abafa nababoshwa, kanye nabanye abagcina 
bengelutho ezimpilweni zabo, abanye bagcina sebekhohliswa 
ngemisebenzana engathi shu yakwamasipala. 

“Thina ndodana sikhombe ngophakathi yonke le minyaka, 
siyizikhulu ezihlonishwayo ezishaya imithetho ngoba ziphethe 
izwe, kepha nina impilo yenu yaphelela ejele. Ngakho konke 
lokho ndodana ngicela uxolo. Ngilucelela nabanye ababengaphezu 
kwami asebalala kobandayo” 

“Kusenjengoba ngishilo baba. Mina ngaxola kudala. Phela 
ngangingeke ngilindele ukuba ngixolelwe mina kodwa ngibe 
ngingabaxolelile labo abangona nami. Sengazincenga ngaze 
ngaxola. Kwakunzima yebo, kodwa safika isikhathi lapho 
enganixolela khona nonke njengoba ngaxolela nomalume wami 
omncane owabulalisa umfowabo, kanjalo noThulani owathunywa 
ukuyombulala.” 

“Ngiyabonga ndodana. Ngithokoza kakhulu ukuthi 
umongameli omusha uthathe isinqumo sokuba akukhiphe ejele 
ngoba usuxolelwa ngamacala owawenziswa yithina.” 

“Nami ngithokoze kakhulu baba. Sengilindele khona ukuba 
kufike usuku olunqunyiwe.” 

Ngalelo langa walala ekhululekile uTiger. Kwakuba sengathi 
kwakusuke omkhulu umthwalo emahlombe akhe. Emva 
kweminyaka eminingi elokhu ethi akwenza wayengazenzeli 
yena njengomuntu kepha wayethunyiwe, wayeseze waqhamuka 
umuntu othile wamfakazela. Wayethokoza kakhulu futhi ukuthi 
wayezoya kwabezindaba uMtshali eyokhuluma iqiniso. 

125 



Ezinsukwini ezalandela, abezindaba bamhlupha kakhulu 
uTiger bezofuna ukuba akhulume ngalokho okwakushiwo 
nguMtshali. Indaba yakhe yagcwala kuwo onke amaphephandaba. 

Ezinsukwini ezalandela, abezindaba bamhlupha kakhulu 
uTiger bezofuna ukuba akhulume ngalokho okwakushiwo 
nguMtshali. Indaba yakhe yagcwala kuwo onke amaphephandaba. 

Inhliziyo kaTiger yayiphuphuma injabulo kuzo zonke izinsuku 
zokugcina ehleli ejele. Nasebusuku wayeseqale ukuphupha 
amaphupho anika ithemba nakuba ngamehlo akhe wayesayibona 
imizila yegazi elachithwa nguye. Futhi wayesevumile 
ukuthi imizila leyo kwasekuyingxenye yempilo yakhe yonke 
sebeyohlukaniswa ngukufa. 

Ekuseni ngalelo langa elikhulu, ikhehla elingumfundisi 
lakhuleka kanye naye. Lamkhulekela kakhulu ukuba aphephe 
kukho konke okubi. Lamcelela kuThixo ukuba angamlahli 
nanini, amvikele kukho konke okwakungalimaza inyama yakhe 
nomphefumulo wakhe. 

Sebeqedile ukuthandaza baxhawulana isikhathi eside. Uhambo 
lwabo lweminyaka bendawonye lwase lufike ekugcineni. Kwase 
kumele bahlukane. Lamphelezela ikhehla esephuma. Wayedlula 
kuzona izikhulu zimxhawule nazo. Phela kwakusho khona ukuthi 
wayengumuntu owayehlonishwa kakhulu. 

Izikhathi zazikhomba ihora leshumi. Phandle kwakunomoyana 
owawuphephetha kancane. Wawunyakazisa kancane amacembe 
ezihlahla kanye nezimbali ezaziqhakazile zizinhle. 

Lapho ephuma uTiger, wabubona ubuhle bezwe elalibukeka 
sengathi liyamoyizela. Wazibona izihlahla zizinhle ngezimbali 

126 


zazo. Nezulu walibona lilihle ngesibhakabhaka esasiluhlaza cwe 
sidedele ilanga ukuba lisine lidele. Amehlo akhe abheka yonke 
indawo. Ayelokhu ekhangwa ngubuhle. 

Nabantu ababekhona behlangabeze ababaziyo, wababona 
bebahle kakhulu. Wazithuka esephambi kwendodana yakhe 
uZwelethu Xolani. Eduze kwayo kwakumi insizwa ethile 
eyayigqoke kahle. Babemi eduze kwemoto yakhe uZwelethu 
eyayibonakala ngokuba nenombolo-pleti elalibhalwe igama lakhe. 

“Baba!” 

“Ndodana!” 

Basondelana babambana isikhashana bebuza nempilo. 
Wayezizwa enemizwa engaqondakali uTiger. Yiyona lena eyavusa 
umunywana owawuhambisana nentokozo kanjalo novadlwana. 

Sebededelene kwathi ukuthuleka besabukana. UZwelethu 
waphenduka wabheka insizwa lena ayehamba nayo eyayibukeka 
indadlana kancane kunayo. Yayinesibazi esasisebusweni nokho 
ukubukeka kwayo kungaphazanyiswanga yisona. 

“Baba lona nguDumisani Mdletshe.” 

Ezwa lokho uTiger washaywa uvalo kakhulu. Wawuzwa 
umzimba wakhe ugcwala uhlevane wajuluka ethuthumela. 
Wathula wambukisisa uMdletshe lowo. Naye wayethule embuka. 

Wayebuka amehlo akhe ayeseqala ukwakhela izinyembezi. 

“Siyabonana mfo kaMdletshe.” 

“Sibonene Khabazela. Ninjani baba?” 

“Siphilile ndodana.” 

“Sibonga lokho-ke baba. Sijabula nokuthi sewuze wadedelwa.” 

Kwathi ukuthuleka. UTiger wayesacabanga ukuthi impilo 
iyaxaka ngempela ngesinye isikhathi. Yena wayekade ezame 
konke ukucekela phansi aqede konke ngabantu baleli qembu 
okwakuyibona abase benqume ukuba akhululwe aye emndenini 
wakhe. Namuhla wayehlangatshezwe umzukulu wekhehla alibulala, 

127 



umzukulu lona osengumngani wendodana yakhe, umzukulu 
ongumholi waleli qembu yena abulelale lona umkhulu wakhe. 

umzukulu lona osengumngani wendodana yakhe, umzukulu 
ongumholi waleli qembu yena abulelale lona umkhulu wakhe. 

“Cha baba angizile ukuzokubona. Mina ngizokulanda ukuba 
uye ekhaya. Ngiphelezela umngani wami lona sizokulanda.” 

“Ngiyabonga. Ngibonga kakhulu.” Washo egcwele 
ukumangala okukhulu uTiger futhi enokungakholwa kahle. 

“Futhi-ke ngizokutshela ukuthi umndeni wami uthi yazi 
ukuthi wona uyakwemukela ukuxolisa kwakho.” 

Akakwazanga ukuphendula kuleyo nkulumo uTiger. Wavele 
wachiphiza kakhulu. Kulowo mzuzwana uDumisani walula 
isandla wasiqondisa kuTiger. Wasibona leso sandla uTiger ngawo 
amehlo ayelufifi ngoba egcwele izinyembezi. 

Wayezizwa sengathi uyaphupha. Wasikhipha isandla waselula. 
Sasiqhaqhazela. Babambana noDumisani baxhawulana isikhathi 
eside. Kubo bobabili kwaconsa izinyembezi zawela kuzona izandla 
ezazibambene. Kungaleso sikhathi lapho kwabenyezela imibani 
yamakhamera azo izintatheli. 

Wazizwa uTiger enganywa umunyu omkhulu, umunyu 
owawuhambisana nenjabulo eyayingakholakali. Kwaba sengathi 
usekujuleni kwephupho elalenza umoya wakhe ukhululeke 
ngokuphelele emva kweminyaka eminingi uthwele kanzima. 
Emahlombe akhe kwaba sengathi kusuka izinguzunga 
zamatshe ezase zimthwalise kanzima zamcindezela isikhathi 
esiyiminyakanyaka. 

Amehlo akhe ayesagcwele izinyembezi. Nokho ekubukeni 
ngawo enezinyembezi enjalo, wazibona izihlahla ezinde ezazengame 
indlela ayezohamba ngayo esesuka lapho. Zaziqhakaze kahle 
ngezimbali ezinhle ezibukhwebezana. Kwakuwumbala omuhle lona 
ungafani neze nalowo ayejwayele ukuwubona engqondweni yakhe 
uma ebona imizila yegazi lezehlo zeminyaka eyedlule. 

128 



