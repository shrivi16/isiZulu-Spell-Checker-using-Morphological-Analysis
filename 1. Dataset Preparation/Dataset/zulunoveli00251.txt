 
 Ayikho lento 
 
nguThabile Fakazi 
imidwebo nguChantell 
 
UNzuza nomkakhe, uMaSithole babehIeli kamnandi nomakhelwane babo oChamane noMaMzimela KwaMashu. 

UNzuza wayesebenza efemini elakha amathayi. Wayeyindoda eyisiguqa esiqatha enamazinyo amhIophe aluthotho. 

UChamane yena wayethe khwi, akheke kahle emnyama ngebaIa, wayesebenza kwaIoliwe engunogada. UMaSithole noMaMzimela babengamakhosikazi abheke amakhaya. 

 


Ngolunye usuku uNzuza watshela uMaSithole ukuthi akazukubuya emsebenzini ntambama njengokujwayelekile. "Ngizohamba nomqondisi siyosebenza ngaphandle kweTheku, kuzodingeka ukuba sHale khona  le," esho ngokuzigqaja. 
UMaSithole wayenomoya ophansi nonomusa futhi emhlonipha umnyeni wakhe. "Kulungile," kusho uMaSithole. Wayengathini okunye uma umnyeni wakhe wayehamba nomqondisi? 
Kwakucacile kuMaSithole ukuthi okulandelayo kwakungukuba uNzuza akhushulelwe esikhundleni esiphezulu. 
 
 
Emva kwezinyanga ezintathu uNzuza eyilokhu ehamba uMaSithole waqala ukukhathazeka. 
Waya kuMaMzimela. "Uthi kuseyikho njalo ukuthi Ie ndoda ayisaziwa lapha ekhaya? Abekho abanye abanjengoNgubane angahamba nabo umqondisi? Kanti mina sengiyohlala nini nomnyeni wami? Sengathi kukhona okushaya amanzi la!" kudlinza uMaSithole. 
 
 
UMaMzimela wayeyiqhalaqhala lenkosikazi eyayingawuvali umlomo. "Mamo! Phela uNzuza usebenzela wena. Uyobuthathaphi lobu bukhazikhazi obukwakho uma uNzuza engasasebenzi? 
Uyophelelwa ngumsebenzi uma engasayenzi intando yomqashi. Ingani noChamane akalali lapha ekhaya uma engena ebusuku, nawe uyakwazi lokho. Hhayi musa ukudlala ngendoda wena!" 
UMaSithole wabona ukuthi ukhathazwa wubala njegoba nakweminye imizi kuyenzeka lokhu. 
 
NgoLwesithathu lumbe uNzuza watshela uMaSithole ukuthi yena nomqondisi bayosebenza eNyukhasela. UMaSithole akazange athokoze. Wakhala ekhononda. 
"Jobe wami, ngizobuya kusasa ebusuku. Musa ukukhala, ngizobuya. Ngizokuphathela into enhle," kwasho uNzuza emamatheka. 
Wambamba umkakhe wamesula izinyembezi, wamanga. Bavalelisana behlukana. 
 
 
Ngalelo langa ebusuku uChamane wayehamba ngesikhindi sangaphansi egcekeni. Wayeziphulula isisu ezilula. 
Wabuka kwamakhelwane, naye wabona indoda yenza lokhu aln'lenzayo. Wasondela efuna . ukubona ukuthi ngubani, wethuka woma emangazwa ngukuthi nguNzuza! 
NoNzuza wambona naye wethuka. "Hawu! Ngoba ngathi uChamane nje lona ochanasa egcekeni lami," wayecabanga. 
 
 
Wasondela ocingweni ebukisisa. Wahleba waphakamisa izandla, "Chamane! We Chamane! Wenzani egcekeni lami ebusuku kangaka?" 
UChamane esathukile wathi, "Nawe ndoda ufunani egcekeni lami?" 
"Cha bengiphumele ukuyozikhulula," kuphendula uNzuza ngezwi eliphansi. 
14 
 
 
UNzuza noChamane abaphindanga bayixoxa leyo ndaba. 
Akekho nje owaziyo ukuthi bake babhadamana. 
Izinsuku zokuhamba nomphathi zikaNzuza zaphela, kanti noChamane wayeka ukusebenza ebusuku. 
Iyaphela 
 
