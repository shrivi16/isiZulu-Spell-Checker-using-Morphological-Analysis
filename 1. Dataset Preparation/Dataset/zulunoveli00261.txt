 
   Ukumelana nokudlwengulwa 

ngu Sonya Keyser noBrett Purdon imidwebo ngu Clive Pillay ihunyushwe ngu Penny Dlamini 
Funda ngamalungelo akho 
 

Okungalencwadi 

Lencwadi ingenye yohla Iwezincwadi ezifundisa abantu ngamulungelo abo. Sathatha isinqumo sokubhala incwadi ngokudlwengula ngoba abasifazane abaningi abadlwenguliweyo abawaii amalungelo abo. 

Akusibona abesifazane kuphela abadlwengulwayo. Amantombazane kanye nabafana namadoda nabo bayadlwengulwa. Kulencwadi sibheke ekudlwengulweni kwabesifaze. Umthetho ngokudlwengulwa kwabesifazane ucishe ufane nomthetho wokudlwengulwa kwamantombaze. 

 

Isingeniso 
ENingizimu Afrika abantu abaningi besifazane bayadlwengulwa zinsuku zonke. Emizuzwaneni 26 umuntu wesifazane oyedwa uyadlwengulwa eNingizimu Afrika. Ababaningi abesifazane abawabikelayo amaphoyisa ngokudlwengulwa kwabo. Ezehlakalweni ezingamashumi amabili zokudlwengulwa sinye esibikwayo. 
Ukudlwengulwa yinto embi kakhulu engase yehlele umuntu kanti futhi kunzima ukwazi okumele ukwenze uma ikwehlele. Abadlwenguli akubona kuphela abantu abangaziwa ongahlangana nabo kuphela ezindaweni 
	eziyingozi. Kepha kuvame ukuba ngabantu obaziyo _ 	~, 
mhlawumbe ngisho nomyeni wakho ohlala naye imbala noma umuntu obalulekile emphakathini. 



Ukudlwengula yieala elinzima. Uma owesilisa etholakala eneeala lokudlwengula angagqunywa ejele isikhathi eside. Imvamisa abatholwe beneeala baye bagqunywe ejele. 
Lenewadi ikutshela ngokuthi yini ukudlwengulwa kanye nokufanele ukwenze uma udlwenguliwe. Ibuye ikutshele nangobuhlungu ongabuzwa ngemuva kokudlwengulwa kanye nezinto abadlwenguli abangazisho noma abangazama ukuzenza ukuzikhipha otakwini. 
" 
 
A. Yini ukudlwengula? 
Ukudlwengula ukuphoqwa komuntu wesifazane ngumuntu wesilisa ukuya oeansini ngaphandle kwemvume yakhe. Ngokomthetho waseNingizimu Afrika, ukudlwengula kwenzeka kuphela uma indoda ifake umphambili wayo esithweni sowesifazane sangasese. Umthetho uqhuba uthi indoda iyolahlwa yieala lokudlwengula uma yazi ukuthi loko ekwenzayo kulieala noma akulungile. 
Ziningi izindlela amadoda avame ukuhlukumeza ngazo abesifazane ezingafaniswa nokudlwengula. Ukwenza izibonelo, indoda ingashutheka ibhodlela noma ezinye izinto, esithweni sangasese somuntu wesifazane. Ingahle futhi ifake umphambili wayo embotsheni engemuva. Lezi ngezinye zezenzo ezingashiya umuntu 
. wesifazane elimele kabi kodwa umthetho awuzithathi njengokudlwengula. Kunaloko zithathwa ngokuthi ukulimaza ngobunuku. Noma kunjalo, indoda elahlwe yieala lokulimaza ngobunuku, isangajeziswa kanzima yize loko esuke ikwenzile kungethathwe'ngokuthi ukudlwengula. 
 


Kusho ukuthini ukunikeza imvume? 
Ngaphambi kokuba indoda iye ocansini nomuntu wesifazane, lowo-muntu wesifazane kumele azwakalise imvume yakhe naloko. Uma engazange. kuyobe uyadlwengulwa. Maningi amadoda acabanga ukuthi ngoba umuntu wesifazane engalwi, loko kusho ukuthi uyavumelana nokuya ocansini. Loku akusilo neze iqiniso. 
Kwezinye izikhathi umuntu wesifazane usuke esaba ngalendlela yokuthi uyathula angenzi lutho uma edlwengulwa. Kanti futhi ngezinye izinkhathi umdlwenguli uze asongele nokumbulala lowo owesifazane asuke efuna ukumdlwengula uma ezama ukulwa. Ukuze azisindise naye nempilo yakhe, isikhathi esiningi umuntu wesifazane uye athule, angenzi lutho. 
Kuyilungelo lalowo nalowo muntu wesifazane ukuthi anqabe ukuya ocansini nomuntu wesilisa uma engathandi. Uma indoda imphoqa ukuba aye ocansini nayo engafuni, kuyobe isiyamdlwengula. Akumele neze aphatheke kabi owesifazane uma engazange 
I 
alwe. Noma ngabe weqiwe uphuzo oludakayo uma 
nje indoda ikuphoqile ukuba iye nawe ocansini ngaphandle kwemvume yakho, kuyobe inecala lokudlwengula. 
 
  

Uthini umthetho? 
Umthetho waseNingizimu Afrika uchaza ukudlwengula: 
uma owesilisa eya ocansini nomuntu wesifazane ngaphandle kwemvume yakhe abe azi ukuthi loko akwenzayo kuyiphutha. 
Loku kuchaza ukuthi ukudlwengula kwenzeka uma indoda: 
	• 	ikwazi kahle kamhlophe loko esuke ikwenza, 
* futhi yazi kahle ukuthi loko esuke ikwenza kuyiphutha. 
* ifaka umphambili wayo esithweni sangasese somuntu wesifazane 
• 	ngaphandle kwemvume yakhe. 
 

G. Yini okumele uyenze uma .udlwenguliwe? 
Ukudlwengulwa kuyinto embi futhi esabisayo. Ikwenza uphatheke kabi kakhulu. Ungaze uzinyeze nokuzinyeza noma uzisole ngenxa yalokhu. Kunjalonje kunzima nokufaka umdlwenguli icala. Kumele wenze izinto ekungelula neze ukuzenza, njengokuya emaphoyiseni, nakudokotela kanye nokuya enkantolo. . Kumele futhi ubhekane naye enkantolo lowo wesilisa 
owakudlwengula. 
Nguwe kuphela ongazithathela isinqumo sokuthi ubikele amaphoyisa ngokudlwengulwa, ngoba iyona ndlela. Lesi akusona neze isinqumo esilula. 
Iningi labesifazane abadlwengulwayo abawabikeli amaphoyisa ngalokhu. Loku kwenza ukuthi . umdlwenguli agcine engajeziswanga. Kungani abantu abadlwenguliwe bavumele loku kwenzeke? 
 
Kungani abanye abantu besifazane abadlwenguliwe bengawabikeli amaphoyisa? 
Ziningi izizathu ezibangela ukuthi amaphoyisa angabikelwa ngokudlwengulwa komuntu wesifazane. Nazi ezinye zazo: 
 Izigameko eziningi zokudlwengulwa zigilwa amalunga omndeni walowo muntu wesifazane noma umuntu amaziyo. 
  Umuntu wesifazane angasaba ukuthi akekho ongamukholwa. 
  Kungenzeka futhi ukuthi umuntu wesifazane abe nokwesaba ukuthi umdlwenguli angabuye amhluphe ngokumhlasela nangokumsabisa uma ebika udaba emaphoyiseni. 
 Abantu besifazane abaningi bacabanga ukuthi yiphutha labo. Bazisola bona, ngokuthi badlwenguliwe. Futhi, baze bazinyeze babe namahloni bese bengakwazi ukubikela amaphoyisa ngaloludaba. 
S. Uma owesifazane ebika ngokudlwengulwa umelwe ukwenza izinto ezinzima kumbe ezimfakela amahloni. 
 
 
Yini-ke okumele uyenze ngemuva-nje kokudlwengulwa? 
Kunzima ngempela ukubikela amaphoyisa ukuthi udlwenguliwe, uma ukwazi wabikele amaphoyisa .. Ngoba, uma ungawabikeli amaphoyisa loko, kuyosho ukuthi umdlwenguli angaphinde adlwengule ngoba engatholanga sijeziso. 
Noma ngabe uthatha siphi isinqumo, into yokuqala okumele uyenze ukuthi ubhekele ukuthi uphephile. Yiya kumngane wakho omethembayo noma ubani omunye ocabanga ukuthi angase akusize. Uma ulimale kakhulu, yiya esibhedlela. 
Okumele ukukhumbule uma ufuna ukubika ngokudlwengulwa: 
* Ungalingi ugeze noma usule umzimba. 
Kubalulekile ukuthi udokotela akubone unjalo ukuze akwazi ukuqinisekisa ukuthi udlwenguliwe ngempela. 
* Ungazishintshi izingubo obukade uzigqokile ngesikhathi udlwengulwa. Okungcono ungamane umbathe ijazi noma i-gown noma ijezi ngaphezu kwalezozingubo. Loku kwenzelwa ukuze 
 
amaphoyisa abone uma izingubo zakho ziklejuliwe nodokotela kumele azihlole izingubo zakho. Uma ufuna ukukhumula iphenti obuligqokile kulungile. kodwa kumele uliphathe uma usuya emaphoyiseni, ungalifaka esikhwanyaneni sephepha. Ungalifaki esikhwameni seplastiki ngoba ubufakazi singabucisha. 
Tshela umuntu ngalesisehlakalo. Uma ufisa ungahamba naye lowomuntu uma usuya emaphoyiseni kanye nakudokotela. Lowomuntu angaba nawufakazi wakho uma usuya enkantolo abuye anike ubufakazi ngowakusho nowakwenza ngemuva kokudlwengulwa kwakho. 
Uma ikhona indlela ungasichithi isikhathi, iya emaphoyiseni ngokushesha nomngane wakho. 
c. Kwenzekani esiteshini samaphoyisa? 
Tshela amaphoyisa esilisa noma esifazane loko okwenzekile njengoba kunjalo. Amaphoyisa ayobhala phansi lokho okushilo, emva kwaloko ayokucela ukuba usisayine. Lokho kuyobe kuyisitatimende. 
 
Unalo ilungelo, uma ufisa, ukucela iphoyisa lesifazane ukuba kube yilona elizothatha isitatimende sakho futhi unalo ilungelo lokuba ucele ukuthi isitatimende sakho sithathelwe ehhovisi elicashile. Amaphoyisa awavunyelwe ukukuphoqa ukuba ukhumule izingubo zakho noma ubatshengise umzimba wakho. 

Ungakwazi futhi ukuthi kube khona okuthasiselayo esitatimendeni sakho emva kwesikhathi. Loku kungenzeka uma kube khona okukhohliwe ngesikhathi wenza isitatimende okokuqala. 

Emva kokuba ususisayinile isitatimende sakho, amaphoyisa asezokuyisa kudokotela kahulumeni. 

D. Kwenzekani ehhovisi likadokotela kahulumeni? 

Udokotela kaHulumeni ngudokotela oqashwe nguhulumeni ukuthi ahlole abantu. Akusiyo into elula ukuhlolwa ngudokotela kahulumeni kodwa kumele kwenziwe uma uzimisele ngokufaka icala. Udokotela uzokuhlola wonke umzimba wakho. Ekukuhloleni kwakhe lodokotela angasihlola nesitho sakho sangasese futhi athathe nesampula yesidoda uma sikhona. Khumbula, ngaphambi kokuba uye 
  

kudokotela noma emaphoyiseni, ungagezi noma ususe ubufakazi bomdlwenguli, njengezinwele, igazi kanye nesidoda. Naye futhi angakufaka imibuzo mayelana nokwenzekile. Nakhona lapha, kubalulekile ukuthi ukusho konke okwenzekile njengoba kunjalo akumele uvumele amahloni ukuthi akuvimbele ukwenza loku. 
Udokotela kahulumeni useyobhala yonke into oyishilo efomini ethize. Lefomu isiyothathwa njengobufakazi enkantolo, ayikho imithi noma ukwelashwa oyokuthola kulodokotela. Ngakho-ke kubalulekile. ukuthi uye kudokotela wakho noma ekliniki yangakini noma esibhedlela ngemuva kokuhlolwa ngudokotela kahulumeni ukuze uthole ukuhlengwa. 
E. Yiziphi izindlela zokuzinakekela ngemuva kokudlwengulwa? 
Ukuhlengwa 
Zimbili izinto ezisemqoka ezingadalwa ukudlwengulwa: ungathola ukukhulelwa noma uthole isifo esithelelanayo ngocansi njenge ngculazi. Kubalulekile kakhulu . ukuzigwema zombili lezizinto ngaphambi kokuba zenzeke. 
 
Uma usuya kudokotela wakho noma ekliniki yangakini noma kudokotela wesibhedlela, kubalulekile ukuthi usho ukuthi udlwenguliwe. Kumele ucele bakuphe amaphilisi okuvimbela ukukhulelwa. Lamaphilisi abizwa nge-morning after pill. Futhi kungenzeka udinge amaphilisi azokuvikela ezifweni ezithelelana ngocansi njengesipatsholo noma ugcunsula. 
Ngeshwa lamaphilisi ngeke akuvikele ekutholeni ingculaza. Ungathola ukuthi unayo yini ingculazi ngokuhlolelwa ingculazi. Okumele ukwenze ukuthi uye kudokotela uyohlolelwa ingculaza ngemuva-nje kokudlwengulwa, ubuye uphindele futhi ngemuva kwezinyanga ezintathu. Loku kwenzelwa ukuthi kuyenzeka ngesinye isikhathi ingculazi ingacaci ngokuhlolwa kokuqala. 
Ukukhipha isisu 
Ungakhulelwa emva kokudlwengulwa. Abantu besifazane abakhulelwa emva kokudlwengulwa baye bafise ukuzikhipha lezozisu. Uma nakuyve kunjalo, kumele uhlolwe ngudokotela noma umhlengikazi wabesifazane abakhulelwe.Ukukhishwa kwesisu kwenziwa kuphela uma engakapheli amasonto angamashumi amabili ukhulelwe. Ungakwazi ukukhipha isisu esibhedlela noma emtholampilo osemthethweni. 
 
L. 
Ukunakekela imizwa yakho 
Kungenzeka uphatheke kabi futhi uzinyeze kwasawena ngemuva kokudlwengulwa. Ungazisola wena ngalesisehlakalo. Kanjalo. kungenzeka futhi namaphoyisa akwenze uzizwe kuyiphutha lakho ukuthi udlwenguliwe. Ungaze usabe ngisho nokuphuma uyozijabulisa ngemuva kokudlwengulwa. Kwesinye isikhathi abantu besifazane bazizwa bengcolile ngemuva kokudlwengulwa. Uhlala ejabhile isikhathi eside emva kokudlwengulwa. 
Kuzokusiza ukukhuluma ngaloko okwenzekile kuwe. Ungakhuluma nomngane wakho, umuntu omethembayo noma umeluleki oqeqeshiwe. Kanjalo nabeluleki abasiza abantu abadlwenguliwe. Ungahle futhi ukhulume ngisho nanodokotela wakho uma ufisa. Ekugcineni kwalencwadi kunohla Iwezinhlangano ezingakusiza ngezeluleko uma uye wadlwengulwa. 
  
 

 
N. Kwenzekani uma umdlwenguli esebekwe icala? 
Uma sewufake isimangalo, umshushisi kaHulumeni nguye owenza isinqumo sokudlulisela icala enkantolo. Umshushisi ungummeli kaHulumeni. Umsebenzi womshushisi kaHulumeni wukuthi enze konke okusemandleni akhe ukuthi iziphulamthetho zijeziswe .. Uma umshushisi enquma ukulidlulisela enkantolo icala zimbili izinto okomele uzenze: 
(a) ukhombe lowo okudlwengulile ngaphambi kokuba kuyiwe enkantolo; 
(b) ube ngufakazi enkantolo. 
Ukukhomba umdlwenguli 
Amaphoyisa angenza inkomba (i-identification parade). Lapha-ke umdlwenguli umiswa namanye amadoda alingana naye ngesiqu futhi athi awefane naye. Wena okumele ukwenze ukuwabukisisa wonke lamadoda bese ukhombisa amaphoyisa leyo eyakudlwengula. Esikhathini esiningi kunendlu ethize ngaphakathi esiteshini samaphoyisa lapho kwenziwa khona leparade. Indlu yakhona yakhiwe ngendlela yokuthi abangaphakathi abakwazi ukubona abangaphandle 
 
kwayo, kodwa abangaphandle bona babona yonke into. Uma lelikhosombana lingekho esiteshini samaphoyisa oye kuso, uyophoqeleka ukuba ube sendlini eyodwa nomdlwenguli. Ekumkhombeni kwakho kuleyondlu, asikho isidingo sokuthi uze umthinte. 
Icala enkantolo 
Lena ingxenye enzima kakhulu kunazozonke izinto osuzenzile. Ubhekana ngqo nomuntu okudlwengulile futhi kumele ukhulume ngokudlwengulwa kwakho phambi kwabantu abaningi futhi ongabazi. 
Kuyenzeka kudlule isikhathi eside ngaphambi kokuba icala Iingene enkantolo. Ngenxa yalokhu, uvumelekile ukufunda isitatimende sakho owasibhalisa emaphoyiseni ukuze uzikhumbuze loko owakusho emaphoyiseni. 
Uma unesifiso sokwazi ukuthi kokwenzekani enkantolo uma sekuqulwa icala, ungaya ehhovisi likamshushisi kaHulumeni ophethe icala lakho, yenake useyokuchazela ngaloku. Futhi, ungambuza ngemibuzo ongahle ubuzwe yona enkantolo. 
Ungakwazi futhi ukucela inkantolo ukuthi ingawuvumeli umphakathi ukuthi uzolalela icala. 
 
 
Into yokuqala eyenzekayo enkantolo ukuthi uyabizwa uzonika ubufakazi. Umshushisi uzokucela ukuba . uchaze ukuthi yini eyenzeka, emva kwalokhu ummeli womdlwenguli uzokubuza imibuzo ebukhuni futhi edidayo. Loku ukwenzela ukuthi kube sengathi nguwe umuntu omumbi, ukuze umdlwenguli afumanwe engenacala. 
Okunzima kakhulu wukuthi, ummeli womdlwenguli uyozama ukubonisa loku: 
* ukuthi ungumuntu wesimame oziphethe kabi kumbe 
	• 	uqamba amanga, nokuthi/noma 
* ummangalelwa walala nawe ngemvume yakho, akakuphoqanga. 
Ummeli womdlwenguli anganika umqondo wokuthi ukudlwengulwa bekukufanele. Ngoba ubugqoke izingubo ezimpintshayo noma izingubo ezikhombisa isitho ezikhangayo. Anganika nomqondo wokuthi uthengisa ngomzimba, ubuvela ubufuna ukulalwa. Angathi njengoba uhambe nomdlwenguli ubuvele 
. ufuna ucansi. Akukho nasinye kulezi zizathu esingasetshenziswa njengezaba zokudlwengula. 
 

Ummel; womdlwenguli angazama futhi ukuvikela umdlwenguli ngokuthi wayengazi ukuthi wenzanL Angahle athi, umdlwenguli wayephuze ngendlela yokuthi wayengaboni ukuthi wenzani. Uma owesilisa ephuze kakhulu ngalendlela yokuthi akazi ukuthi wenzani, angakusebenzisa loku njengezaba. 
Akunandaba ukuthi umdlwenguli nommeli bathini. Into esemqoka okumele uyenze ukukhuluma iqiniso. Uzame ukukhuluma kucace. Uzame ukungavumeli ummeli womdlwenguli akwesabise noma akudide. 
Khumbula ukuthi umthetho waseNingizimu Afrika uchaza ukudlwengula ngokuthi: 
yilesasikhathi lapa awesililsa eya acansini nawesifazane ngenhlasa ngaphandle kwemvume yakhe, ebe azi ukuthi akwenzaya akulungile. 
Kusho ukuthi ukuze ummangalelwa alahlwe yicala lokudlwengula, inkantolo kumele iqiniseke ngokucacile ukuthi wayazi kahle kamhlophe akwenzayo; futhi, wabe azi ukuthi wenza iphutha; nokuthi wawufaka ngempela umphambili wakhe esithweni sowesifazane sangasese ngaphandle kwemvume yakhe. Kuyacaca ngempela ukuthi kungenzeka kube lukhuni ukubonisa inkantolo ukuthi ngempela wadlwengulwa. 
 
Emva kokuzwa bonke ubufakazi, imantshi isiyokwenza isinqumo-ke sokuthi umdlwenguli liyamlahla yini icala. Uma Iimlahla, useyogwetshwa. Isikhathi esiningi isigwebo sabadlwenguli siba ukutoka ejele. 
G. Ungenzani ukunciphisa amathuba okudlwengulwa? 
Abadlwenguli kujwayeleke ukuba kube abantu obaziyo. Kubukhuni ukuzifikela ekudlwengulweni, noma ngabe umuntu ongamazi noma omaziyo. Leziziphakamiso zingakusiza ukuzama ukunciphisa amathuba okudlwengulwa. 
Khumbula, okungcono yiko ukuthi ningathintani. Uma ikhona indlela BALEKA! 
Kuyicebo elihle futhi ukuphatha indweba. Zama ukuyishaya KAKHULU uma usengozini! Zama ukuqhweba abantu! Uma ingekho indlela yokubaleka kukhona okubambayo, CABANGA! MEMEZA! 
Ungalenzi iphutha lokugibela izimoto zabantu ongabazi. 
Zama ukugwema izimo eziyingozi. Ungahambi ezindaweni ezicashile ezimnyama - zama 
 

ngasosonke isikhathiukuthi uhambe endleleni ehamba wonke umuntu futhi ekhanyayo. 
Uma nihamba nibaningi, hambani ndawonye. Ningadukelani noma uhambele kude nabanye. 
Noma ngabe wenze konke okufanele, awukwazi ukugwema ukudlwengulwa ngasosonke isikhathi. Kukaningi abesifazane basaba noma bethuka ngalendlela yokuba abakwazi kwenza lutho uma bedlwengulwa. Akumele loko kukuphathe kabi. 
H. Yini-ke ongayenza uma uhluleka ukugwema ukudlwengulwa? 
Uma ungakwazi ukuvimbela ukudlwengula, khuluma nomdlwenguli. Mtshele ukuthi unesifo esithelelanayo noma usesikhathini. 
Ngalesosikhathi, ube uzama ukumbukisisa kahle noma izinkomba. Bukisisa ubuso bakhe kanye nomzimba wakhe. Bhekisisa zonke izinto ngaye ezingakusiza ukuthi umkhombe uma umbona futhi. 
 
Enye yezinto ezisizayo ekukwazini ukukhomba umuntu, ukulalelisisa indlela akhuluma ngayo nezwi lakhe. 
I. Yimaphi amalungelo wodlwengu I iwe? 
Ngeshwa, abantu abaningi asebeke badlwengulwa abawazi amalungelo abo. Lento yenza bavumele ukuphathwa ngendelelo. Khumbula, abantu abadlwenguliwe banamalungelo amaningi. Uma ungagculisekanga ngendlela amaphoyisa akuphathe ngayo, unelungelo lokumangalela amaphoyisa. 
* Kuyilungelo lakho ukuthi amaphoyisa akuphathe ngendlela efanayo naleyo ekuphathwa ngayo nanoma imuphi umuntu ozobika icala. Akumelwe uhlukunyezwe noma uphathwe ngendlela enyelisayo. Akusiwe owenze icala. 
* Kuyilungelo lakho ukuthi ungabuzwa ngendlela ojwayele ukuziphatha ngayo ezindabeni zakho zothando nezocansi esezedlule. Loku akumele kushintshe iqiniso lokuthi akekho umuntu wesifazane okumelwe adlwengulwe. 
 
 
* Kuyilungelo lakho ukuthi igama lakho lingashicilelwa emaphephandabeni. Kumelwe uvikelwe ekutheni ululazeke futhi. 
* Kuyilungelo lakho ukuthi unikezwe noma yiluphi ulwazi mayelana nomthetho kanye nokwelashwa okuphathelene nokudlwengulwa. Kumele uziqondisise zonke lezizinto kanye nokungahle kwenzeke. 
* Kuyilungelo lakho ukuthi icala olifakile lithethelwe enkantolo yangasese. Ngamanye amazwi, lapho umphakathi ungavumelekile ukuthi ungene. 
 
J. Imibuzo ethile nezimpendulo 


Umyeni wami ujwayele ukufika ekhaya ephuzile bese eyangiphoqa ukuthi siye ocansini noma ngingafuni. Uthi kuyilungelo lakhe ukwenza loku ngoba ngingumfazi wakhe. Ngingenzenjani? 
Umthetho uthi ayikho indoda evunyelwe ukuya ocansini nomuntu wesifazane ngaphandle kwemvume yakhe, noma ngabe bashadile. Uma ekuphoqa ukuthi niye ocansini ungafuni, ungamfaka icala lokudlwengula futhi aJezlswe. 
 
Uma ngiyozijabulisa nomuntu wesifazane futhi ngisebenzise imali yami, kumele aye ocansini nami uma sesiqedile ukuzijabulisa. Ingabe loku kuyiqiniso? 

Cha, loku akusilo neze iqiniso. Umuntu wesifazane unelungelo Iokuzikhethela yena ukuthi ufuna ukuya nobani ocansini. Ukuthi indoda isebenzise imali yayo ukumjabulisa akusho neze ukuthi sekumele imphoqe ukuya nayo ocansini. 

 

Udadewethu ugula ngengqondo. Wazalwa enjalo. Akakaze aye esikoleni futhi unakekelwa okwengane encane. Ngesonto eledlule wadlwengulwa ngumuntu owayevakashele ngasekhaya. Wamdlwengula kade udadewethu eyokha amanzi emfuleni. Kwathi uma ngimthethisa umlisa lona, wamane wangokha ngensini ethi nguye udadewethu ozicelele ucansi. 

Uma udadewenu egula ngengqondo, umthetho uzomvikela. Ngokomthetho, udadewenu akanako ukuhlakanipha kokuthi akwazi ukunika imvume yokuyiswa ocansini. Noma ngabe usengaphezulu kweminyaka eyishumi nesishagalombili, uma nje egula ngekhanda ekunikeza imvume yokuya ocansini, kuyicala. 

 

Ngelinye ilanga ebusuku ngisamile esitobhini sebhasi kwaqhamuka indoda engiyaziyo yangigibeza emotw~ni yayo. Kwathi singakahambi nebanga elingakanani nje, yaphambuka emgwaqeni yathi isuka yase iyangidlwengula. Ngingaya na, ukuyommangalela ngokudlwengula, kuyimi engazingenela emotweni yakhe ngingaphoqwanga? 
Yebo ungakwazi. Waya nawe ocansini ngaphandle kwemvume yakho. Owakuvuma wena kunye nje kuphela, ukukhwela emotweni, hhayi ukuya ocansini! 
 

Ngisesikoleni ngangisebenza kanzima ngizikhandla futhi ngangingenalo isoka. Kwathi uma ngiqeda isikole ngathola umsebenzi omuhle kakhulu futhi imali engangiyihola ngayisebenzisela ukondla abazali bami abasebekhule kakhulu. Ngelinye ilanga kuthe ngizibuyela esontweni, kwaqhamuka umlisa othize engingamazi wangikhomba ngommese ngemuva. Wathi esuka, wangiyisa emgwaqeni owawumnyama wase eyangidlwengula. Ngiyintombazane eziphethe kahle. Kungani loku kwenzeke kimina? . 
Noma ngubani angadlwengulwa. Akusilo neze iphutha lomuntu wesifazane uma edlwengulwa. Ungathola izeluleko mayelana nendlela ozizwa ngayo kumeluleki oqeqeshiwe kwezokudlwengula. 
 
 

Ngidayisa ngomzimba. Kuthangi ngiye ngadlwengulwa. Indoda eyangidlwengula yangitshela ukuthi ngeke ibe nenkinga ngomthetho ngoba ngidayisa ngomzimba. Ingabe kuliqiniso ukuthi indoda inelungelo lokudlwengula labo abadayisa ngemizimba? 
Ngisho namantombazane 'aziphathe kahle' nawo ayadlwengulwa - nezingane nezalukazi imbala. Akwenzi mehluko ukuthi ungubani, ukephi nokuthi ugqokeni. Ukudlwengula yisenzo sod lame. Indoda ayinakudlwengula noma ubani akukhathaleki ukuthi ungubani. 
Ngingumhlengikazi tuthi uma ngiya ekhaya ngihamba ngamatekisi. Langa limbe ngingena ebusuku, kuyimi ngedwa umgibeli, umshayeli wafaka itekisi yakhe endaweni esesithe wayesengidlwengula. Ngabikela amaphoyisa kodwa 10m lisa akazange abekwe icala. Uzivikela ngokuthi nami angilwanga ngokwanele ukumnqanda. Kwakumele ngikuvikele kanjani ukudlwengulwa. 
Amadoda avame ukuba namandla kunabesifazane. Uma ezabalaza angabhekana nokufa. Ukwehluleka ukuzabalaza, akusho ukuthi ubufuna ukulala nalowo mlisa. Kwesinye isikhathi ungavikela impilo yakho ngakho ukungalwi. Kwesinye isikhathi amanye amadoda athatha ukuphika njengokuvuma. Loku akalona iqiniso. 
Noma yimuphi umuntu wesifazane akukhathaleki ukuthi ukuphi. nanganoma yisiphi isikhathi unelungelo lokuthi CHA. 
  