  
Umpheme Wempilo' Ibanga 6 
LK MAKHOBA (Umhleli) 

   
1. Imicabango 

Imicabango, maye - imicabango! Mtakamama son del a ngikucobelele, 
N ansi eyami inhliziyo ichichima, Ngezomhlaba ohlala uphenduka, Usuku nosuku uveza okusha, 
Inyanga ;'onyaka ufihle okunye. 

Ngibone ilanga, inyanga nezinkanyezi, Ngacabanga! 
Ngabuk' ubuhle bembali nembongi, Ngacabanga! 
Ngibone umame nomntwana, Ngacabanga! 
Ngezwa isililo ngempilo, Ngacabanga! 

Ngubani ongangena enhliziyweni, Ayihlanzise konke okubuhlungu, Ayicake ngenjabulo nokuphola? 
Ukuze kwesuleke izibazi zemilando yempilo, Eyakha imicabango! 
Imicabango! 
Yona yeqa iphindelela ngenkululeko, Entokozweni nasehuhlungwini, Ekukholweni nasekuhlubukeni, 
N asekumaziseni oPhezukonke. 
Ha! Imicabango! 

FW Zulu 

.' 
 
\ 
2. N gidedeleni 
Ngidedeleni ngigiye! Ngigiye ngogqozi olunzulu, 
Olungigquza ngintayize okomoya wezulu, Kade ngibona izingwazi zigiya ziphindelela, Zingithela ngothuli lwamadlingozi enkondlo, Olungemboze lwangithonya okwentando. 
Ngivumeleni ngihaye ingomar 
Engiyizwa igubha ezibilini, 
Ingisibekele, ingigubhisa okwamaza, 
Wona adlalisela ehlokoma okomthimba, Kade ngibanjwe luvalo, ngesaba ukuvela, Hleze ngithi n'giyagiya ngibhimbe. 
Vumani maqhawe ngidazuluke. 
Sengingafela phakathi ngingasaphefumulanga, Ngale mpilo-mpoqo kwelokhokho? 
Lapho isici kungubumina bendabuko, 
Lapho umthetho uthena nganxanye kuphela! Lapho abaningi begodlelwe ilungelo ngabancane? 
Ngamukeleni enkundleni yezimbongi, 
Ezihlabane zehlula ngophaphe lweqiniso, 
Vele, uphaphe lwaluhloba amaqhawe kwelakithi, Wona ngokuhlonipha, ngolwazi nangesibindi, Ayelifeza alifele izwi loweSilo. 
Nami ugqozi lungijubile ngingeluphikise! 
Ngipheni in die be, ngihube ngeqiniso. Lona liphikwa livinjwa nsuku zonke, Ngoba limhlaba unembeza onamanga, Limkhulule olivuma njalo alenze, 
Vele lalidalelwe khona ukwenziwa. 
Awu, ngidedeleni! 
4 
Dedani rna-Afrika ngihlabane! Nelanga liyashona ngingehlale, 
Ngiyothini kwelamathongo ngingasashongo nazi bongo, Eziyokwakha isizwe njalo ngeqiniso? 
Ukuze ngithi noma sengikwelabaphansi ngithi: 
ENKUNDLENI YENKONDLO NGAQEPHUZA, NGATSHALA IMBEWU YOBUMBANO NOKUZWANA! 
FW Zulu 
5 

  

3. Udadewethu 

(Ngokubona amantombazane aseReformatory, ayevakashele eRorkes Drift, ngafikelwa yile micabango) 

Phansi kwezihlahla zomzaneno, Lalibantu-bahle, lipholile eShiyane, Umoya owawusiqhola ngamakha ehlobo, Wazithoba, sengathi nawo ulalele, Lapho izwi lodabukile, lidazuluka! 

ELOYI! ELOYI! LAMA SABAKTANA! Washo zihlengezela umntanomuntu, 

Zawa zashahalala, okwezinsuku zobusha bakhe, Ngazibuka zihwamuka okwamazolo ebona ilanga, NKULUNKULU WAMI UNGISHIYELENI NA? 

Ngathatheka okwesangoma sabalozi, Wangikhanyela umhlaba nokwenza kwawo, Ngabubona ubunzima ekhaya abazali bengekho, Abazokhuza, bakhe umthetho kubantwana, Ukuze bazi ngezilingo zomhlaba bazigweme! 

Ngambona uNomathemba, ethatheka ngokuthile, Ekhwabanisa ethi abamboni, kanti bamqaphile, Bamthela ngodalawane, bamthuthela kwaLasha, Zasho izazi-mthetho, zicaphuna kwezomthetho: 

SAPHULAMTHETHO, ICALA LIKULAHLILE, UZOKW AKHIW A KABUSHA ERIFOMA! 

Yebo, angilutho kuzazi-mthetho nemithetho, Ngingesho lutho ngezinqumo zabomthetho, Kodwa - kuwena mqaphi omvusa intathakusa, U mhlohloloza, unxapha ungacabangi, 
Ukuthi lona omnxaphelayo usaxinekile, Inkumbulo yenkululeko iyamshukashuka: 

NGIY AKUCELA, YIBA YINDUDUZO KUYE! 

6 

Nakuwe mngqayi omqaphe esangweni ngesiqwayi, Muphe naye isiqwayi esiqoshwe ngokuqonda, Ukuze akwazi ukulwa nezilingo azinqobe, 

Nawe mhlaba ngokuhlaba usumhlabile, 

Engetshe uzwile, yebo uzwile, 

Engikucela kuwe yilokhu: 

UZE UMPHATHE KAHLE, NGUDADEWETHU! 

FW Zulu 

7 




15. 
16. 

4. Izagila 

Izagila lapha bakwethu! 
Ezomnqumo nomthombothi wengqondo! Ezekhethelo kwabafuna ukuqonda! Eziyisihlangu kwabafuna ukuphepha, Zingumthunzi kwabafuna ukuphola, Yizagila lezi! 
Izagila belu, yizagila! 
Woza nawe ukhethe esakho, 
Zigawulwe emahlathini acebe ngobumnene Lapho isankahlu nokuxokozela kungaziwa, Lapho inhlalo-nhle nothando kuyingoma! Yizagila lezi! 

Yizagila lapha, yizo ngempela! Zilolongwe ngobunono besizotha, Zagcotshwa ngamafutha enhlonipho, Zaqiniswa ngomfutho wokusizana, Ukuze ziphoqoze ubuxoki nokuhlebana, Yizagila lezi! 

Yizagila lapha mfowethu! Zinesisindo seqiniso dadewethu! 
Zingephulwe yizimbazo zobugebengu ntangayethu! Zinomongo wempilo bakwethu! 
Zinesithunzi sokubambisana sizwe sakwethu! Yizagila lezi! 

FW Zulu 

8 

5. Kuwena Nyonyana 

Ngikubone usuka uhlala nyonyana, Ucoshacosha uzicolacola izimpashana, 
Usuke welule intanyana uqalaqalaza, 
Ngithe ngikuzwa wawutshilotshiloza, Ngakulalela ngingenakukuvumela, 
Kazi utshiloza ntshiloni Ntshilwana? 

Uthe usuka wawelula izimpikwana, Waphapha ngokuphepha, usho ngephinjana, Ngikulandele ngamehlo ngingenakukukhapha, Wasithela, ngasala nenkumbulo 
Yosuku Iweziwombe kwaDukuza, 
Mhla begudluza uDlungwane kaNdaba! 

Uthe tshiyo-viyo ngezwana lakho, Ngamuzwa okaNdaba ebubula suku 1010, Bemjuma, bemjuqa abakwabo engalwanga, Ekhamuluka ngamandla empilo yokugcina: 

LIYOBUSWA ZINYONI ZEZULU, ZONA ZINDIZA PHEZULU! 

Nyonyana unguKhethiwe! 
ILembe leqa lakukhetha ngokukhalipha, 
Lathi umbuso welizwe ungowakho, Ngenhliziywana yakho engenabuthi namuntu, Engafani neyesintu ngobunyoka nobugovu, Yikho babengawufanele umbuso wokuphakeme! 
Namhlanje, sivuka siphuphutheke, 
Wena uvuka ukhululeke, 
Thina sisubatha siphoqekile nsuku zonke, 'Sitibila sizama ubadlana lwempidlwana, Kufuthe izinhliziyo, sikhumbule sivume: 
LIBUSWA ZINYONI ZEZULU, ZONA ZINDIZA PHEZULU. 

.â€¢ ' 
 
\. 
Nyonyana noma ungengiphendule, 
. Ngiphe indlebe, uphaphe ngezimpikwana, Uye kuMlilo wothathe kaMjokwana kaNdaba, Umtshele akushoyo kwafezeka ngokuphelele, Nguwena obusayo kwelokhokho, 
Thina, siphiewa abezizwe asiselutho! 
F W Zulu 
10 
6. Manzi Amponjwana! 
Ukukhuthala kwakho kuyabonakala, Amandla akho agqame izwe lonke, ONgiyazi no-Angazi ubaqhwebile, KwaNdlwana nakwaNdlukazi ubahambele, OBhutana noSisana ubawolile, 
Zanda izikhonzi ezimholi munye, 
Ezilala zivuka ngenkambo yinye. 
Ukushabasheka kwakho kunomvuzo, 
Ezinye iziphuzo, ziyaqhatshulwa wena uyawolelwa, Liphuma lishona, inyanga nonyaka, 
Abaholwa nguwe okomhlaba abasakunaki, 
K wasimilo sakwamhlaba abasasidingi, 
Nokukhala kwabantwana akusabathinti, 
Bezwa wena, bangesuke kuwe! 
Elakho ivangeli liyamangalisa, 
Ubathela ngomoya bakhulume izilimi, Abahlakaniphileyo ubaphendula iziwula, Abaziwula baphenduke izihlakaniphi, 
Abadukileyo ubanike isiphephelo sezinsizi, Abaeebile ubathumba baehake, 
Abampofu bazibone ukueebal 
Ngiyakubongela kodwa nginesibibithwane! 
Lalela, nangu umame eshiswa isililo, 
Uthi ikati alisashi eziko lomlilo, 
Bheka, nangu uNomendo useyipheshana, Uhlushwa nguVusi oseyinteshana, Engenalusizo nathenjana! 
11 


  
Habe uyangihleka! 
Konje awunanseka, vele awuzalanga!. 
Lesi sizwe osiqhoboshe ngoqhotho usiyisaphi? Usephu'ca impilo-nhle nenhlonipho, Ukuzwana, ukwazisana nokuzwelana, 
Ubuzali nobuntwana obunekusasa elihle, 
Leli olihlikiza ngezimponjwana! 
F W Zulu 
12 
 
7. N gitshele N sizw' Endala 
Ngitshele nsizw' endala, ngibheme ngikholwe. Ngitshele ngezasemandulo engingazaziyo. Ngilandise ngemilando yakwelikaMalandela. Ngazise ngezehlakalo zakwaZulu. 
Ngifuna ulwazi olunzulu ngoZulu. 
Ngitshele nsizw' endala, ngitshele, ngilalele. Ngitshele elami igula lendlebe ligcwale. Nsizw' endala wena umdala uyazi. Ubungwevu bakho busho ulwazi, Ukukhokhoba kwakho kusho olude uhambo. 
Ngitshele nsizw' endala, ngitshele okwaziyo. Ngicobelele kwelakho idlelo, 
U ngishiyele kwelakho ishungu. Ngichathazele kowakho umancishana, Ngoba kuwo isitshodo siphenduka ifumuka, Okudala kuphenduka kube kusha, 
Kube sengathi bekwenzeka izolo. 
Ngitshele nsizw' end ala, ngitshele ngezimpi. Ngitshele ngamaqhawe amakhulu kaZulu. Ngitshele ngempi yaseSandlwana, Ungiqeketliele ngempi yaseNcome, 
Ubuye ungilandise ngempi kaBhambatha. 
Ngitshele nsizw' endala, ngitshele izindaba. Ukusutha kwakho kukunika imfudumalo, Ebese uqeketha ngentshisekelo, 
Ugedeze ube ligedegede, 
Kube sengathi usukwelasemandulo, Usuyakubona nokhuluma ngakho, 
Kanti kudala kwashabalala, sekuliphupho. 	~~. 
Ngitshele nsizw' end ala, ngitshele ufudumale. Ungichaza lapho ususukwa usinga, 
Lapho usuhuba amahubo empi, 
Ebese nami ngizizwa sengifudumala, 
Ngikubone ngamehlo engqondo konke okushoyo. 
13 

 . 
Ngitshele nsizw' endala, ngitshele ngogqozi. Ungichaza lapho usuvunule, 
Usubophe inkonyane nezinjobo, 
Lapho usugiya uqephuza, 
Ebese mina ngikushayela inkwahla. 
Ngitshele nsizw' endala, ngoba senginelukuluku, Lokuba nami ngithathe ezami izikhali, Ngikladuluke izinkalo zonke, 
Ngifune impi engingangena kuyo, 
Nami ngiyibambe kushise phansi. 
Ngitshele nsizw' endala, uthini mawusho kanje? Uthi abezizwana banishaya banibhuqa! 
Baqotha imbokodo nesisekelo! 
Yibo abaqeda amaqhawe kaZulu! 
Kahle nsizw' endala, uyangithukuthelisa. Ngizwa kufudumala amehlo, 
Eshiswa zinyembezi zentukuthelo, 
Ukube nginamandla okwenza imilingo, Bengiyowavusa amaqhawe kaZulu ekufeni, Ayibambe futhi impi, abuyise izinduku. 
M LKhumalo 
14 
1 
8. N gingekulibale 
Ilanga liyakucima Nenyanga ifiphale, 1zinkanyezi ziyakuqathaka 1mini iphenduke ubusuku, Wena ngingekulibale. 
Umkhathi uyakwehlukana 1sibhakabhaka sivuleke, Namafu ashabalale 
Luwele phansi uthingo lwenkosazane, Wena ngingekulibale. 
Ziyakudilika izintaba 
Aqhekeke amadwala, 
1she imifula 
Zome neziziba, 
Wena ngingakulibali. 
Ziyakusiphuka izihlahla. 
U guguleke umhlabathi Buphele utshani bomhlaba Zibune nazo izimbali, 
Wena anginakukulibala. 
Ngiyakuhluma izimpiko Ngindize okwenkonjane, Ngitshuze emafini Ngibambe isibhakabhaka, Kodwa wena ngingakulibali. 
Ayakuphela amathemba Ngidikile nempilo, 
1sangane ingqondo 
1donde nenhliziyo, 
Kepha \Vena ngingakulibali. 
15 


  
Bonke ngiyakubaduba Ngibadele ngibalahle, Bonke ngibafulathele Ngibashiye ngibakhohlwe. Kepha wena ngingekulibale. 
Konke kuyakunginenga Ngikuthathe ngikulahle, Konke kuyakungicika Ngikuyeke ngikukhohlwe, Lelo bele ngingelilibale. 
Waba ngumthombo wempilo yami Wavula amehlo ami, Wawudondolo lwenkambo yami Wayinsika yobuntu bami, 
Impela ngingekulibale. 
M L Khumalo 
9. N giyeke N gibone 
Susa udaka emehlweni ami, 
Susa Ie nkungu ephambi kwami, Thulis' umsindo ezindle beni zami, Mawavuleke amehlo ami. 
Nala mafu m'awaqheliswe, 
Leli hlathi malidediswe, 
Lezi ntaba mazidilizwe, 
Nala magquma asunduzwe. 
Susa la maketango ezandleni zami, Thukulula nezinyawo zami, 
Susa 10 mthwalo emahlombe ami, Susa leli joka entanyeni yami. 
Malivele manje ikhwezi, 
Budede lobu bumnyama, Mawuphele manje nonyezi, Uhambe nabo lobu bumnyama. 
Manje maliphume ilanga, Buphele ubusuku, 
Mayishabalale manje nenyanga, Ngoba sebuyaphela nobusuku. 
Vula isicabha ngiphume 
Ngime phandle ngiqalaze. 
Vula naleli sango ngiphume Ngigijime ngaphandle ngithalaze. 
Nginike isihlangu ngigiye Ngikhumbule ekhaya kwaZulu. Ngifake esibayeni ngigiye 
Isibaya sakithi kwaZulu. 
Ngifake endlini yesiZulu 
Ngilale khona ngiphumule. Angiyuphuma kule ndlu yesiZulu Ngiyakuhlala njalo ngiphumule. 
17 

 
Manje kufikile ukukhanya Buhambile ubumnyama. Makuhlale nami loku kukhanya. Buhambe njalo ubumnyama. 
Manje selufikile ulwazi 
Kususiwe ukungazi. 
Mangilugcine lolu lwazi 
Lususe konke ukungazi. 
Maluzizwise ulimi lwami Ngobumnandi balolu ju lwezinyosi. Mangilethelwe ukudla kwami Ngidlele esitsheni sobukhosi. 
Maligcotshwe ikhanda lami Ngamafutha obukhosi. Mawembeswe umzimba wami Ngengubo yobukhosi. 
Makufakwe emunweni wami Indandatho yobukhosi. Ngigqokiswe ezinyaweni zami Izimbadada zobukhosi. 
M L Khumalo 
" 
10. Unyaka Omusha 
N gizwa izihlonono. Kuduma izigubhu. Kukhala amacilongo. Kungena unyaka omusha. Okudala kuzodlula, 
o kusha kuzofika. 
Ngibona ukukhanya. Sekuphuma ikhwezi Ubusuku buyedlula Kungena unyak' omusha. Izinyembezi zizosulwa, Injabulo izofika .. 
Ngizwa imvunge yengoma, Le ngoma eyesizwe. Bajabule bayagiya. Kungena unyak' omusha, Izinhlupheko zizophela, Inhlalakahle izofika. 
Ngibabona betshakadula Behamba betanasa 
Isusiw' imithwalo yabo, Kungene unyak' omusha, Izinsizi zizodlula, 
Intokozo izofika. 
Kade kwasa bejuluka Besebenz' ubusuku nemini, Belwa impi enzima. 
Usuze wafik' unyak' omusha. La malangab' omlilo azocima, U moy' opholile uzofika. 
M LKhumalo 
19 

 
.11. Jula Nomcabango 
Ngiphansi kophahla Iwesintu, Phezu kwami kulenga umule. Ngiqosheme ngaseziko Phakathi kwezinsika, Ngigqolozele emsamo. 
Nangu uMkabayi! 
Nangu noSenzangakhona, Lona yen a uNodumehlezi, Kanti loy ana ngathi uDingane. Umbuso okaZulu 
Konke kuhle kudelile. 
Bonke bad!' ingevu 
Yamacebo okwakha uZulu. 
Manje sekukhanya ikhwezi, Kuntwela ezansi. 
Nalo mlilo ucimile, 
Angisezwa naluhleko. 
Baphi? Bashonephi? Bebekhona, bebe la! Bahambile, abasekho! Sengimpampa ngamehlo, Ngidukuz' oswini. 
Amado!' am' ayaxega. 
La mehlo aseluvindi. Ngenzenjani, ngenzeni? Ngimpongoloze ngengila? Ngiqunge isibindi? 
. Nazi izikhali zabo, Ngenzeni ngazo? Ngizithathe ngiphume? Ngazo ngivike!' uZulu? Ziyasinda lezi zikhali Ziyangithuthumelisa. 
f 
, 
 
Nanti iqebelengwane, 
Ngenzeni ngalo? 
Ngilithathe ngifunz' uZulu? Ngikhulis' izizukulwane zohlanga? 
Leli qebelengwane elobuntu bukaZulu, 
Kulo kuyakudl' uZulu wonkana. 
Thathiyane izikhali, 
Thathiyane iqebelengwane. 
Lokhu okukaZulu. 
Lokhu okobuntu bami. 
Ngiyakuzifunz' izizukulwane. 
UZulu ngiyakumvikela 
Ngoba umsinsi wokuzimilela. 
Ngiphumela egcekeni, 
Nginqamula emadlelweni. 
Ngihamba ngokuzigqaja, 
Ngiphethe ikusasa likaZulu, 
Ngiphethe ubuntu bukaZulu. 
Ngiqhwakele edwaleni 
Ngibuka izinkalo eziluhlaza. 
Lobu buntu ngibuphethe, 
Lezi zikhali ngizibam bile. 
Lihle linothile elakwaZulu. 
Qhamukiyane amalanda, 
Ahamba ayalandelana. 
K wi ti kwi ti - kwi ti kwi ti. 
Hlwithiyane iqebelengwane. 
Qathakiyane izikhali. 
Phezulu emafini amalanda. 
Maye! ngami mina gwababana . 
Zihambile izikhali zikaZulu. 
Buphelile ubuntu bukaZulu. 
Kazi ngiyakuthini komkhulu! Ngiyakuwabhekelwa nguban' amakhos' amakhulu! Mi ... kimi izinyembezi. 
M L Khumalo 
21 


 
12. Imbongolo 
Ivuswa isalele 
Ibizwe igijime. UMabizw' asabele UMathunywa agijime. 
Amaketanga amatomu Ayadla entanyeni Igqilazwa ngamabomu Ixovuziswa odakeni. 
Kuqhansa imithambo, 
Ijuluk' izithukuthuk' ezimhlophe. Izinqulu ngamathambo, Isimathamb' mhlophe. 
Isiqothuke uboya, 
Idaxabulwa ngemvubu. 
Isisutha umoya 
Keph' isadindwa ngenduku. 
Amehlo aseshone phakathi, Ulimi lungaphandle. 
Iqolo lingene phakathi, Amathamb' ahleli ngaphandle. 
Sekush' izwi ikhala, 
Akekho oyizwayo. 
Imvubu iyakhala, 
Akekh' oyizwelayo. 
Izinselo ziyaqhuma, Akekho onakile. Isitswebhu siyaqhuma, Kufanele ihambile. 
Kuleli qodlwana umthwal' osindayo, Iyash' imvubu. 
Emlonyeni amaketang' asikayo, Iyakhal' induku. 
Isihamba iyayenda Amandla aphelile. Imivimbo iyanda Uboya buphelile. 
Indlel' ibanzi Ukoma kugunyile. Ayitholi manzi 
N ephango ligunyile. 
Isihamba ngamadolo, Iqombol' umqansa. Seliyephuk' iqolo, Ikhwel' umqansa. 
Amadleb' ayalenga, Amakhal' ayavevezela. Ulimi luyalenga, Umzimb' uyaqhaqhazela. 
Isikhale zoma, 
Iyasha imvubu, Iyaqhuma induku, 
Isifile ukoma. 
NKOSI SIKELELA! 
M L Khumalo 
23 


 
13. Ekuphumuleni 
Nxulumakazi elihle 
Kwelakho kushaya umoya. 
Amagceke akho awokuthula. 
Wena uyindawo yokuphumula. 
Oguqa bakho bazothile. 
Umoya okuwe ushubile. 
Amaguma akwakho ahlanzekile. 
Yebo lapha kuhloniphekile. 
Ngiyalangazelela Nxulumakazi eli hie Ukucothoza ngifinyelele kuwe, 
Ngingene ngiphumule kuwe. 
Siyangethusa lesi sithunzi sakho. Kuyangithuthumelisa ukuthula kwakho. Kepha ngiyakuze ngingene kuwe. Ukuphumula ngiyokuthola kuwe. Mangisondele eduze kwakho muzi omuhle. 
Kobanjani sengifike emasangweni akho? Senginyathela emabaleni akho? 
Ngami bayobe bedabukile, 
Umphefumulo wami uyobe ujabulile. Kuwe ngiyakuza ngithulile. 
Kuwe ngiyakuza ngicimezile, 
Ngingene komunye woguqa bakho, Ngiphumule ph ansi kophahla lwamatshe. 
Lapha kusekuthokozeni 
Ngoba kusekuphumuleni. 
Lapha anginakuphazanyiswa, 
Angisoze ngazanyazanyiswa. 
Usizi ludlulile, 
Konke kudlulile, 
Konke kuphelile, 
Intokozo ifikile. 
Lapha akunamsindo Kuheleza umoyana omnandi, 
Lo mhlabathi ubanda kamnandi. Lezi zindonga azinamsindo, Zilingene mina ngingedwa, Lapha angeke ngisaphuma. Ngisendlini yokuthula. NgisEkuphumuleni. 
M L Khumalo 
25 


 
	INGXENYE YESIBILI 	. 
UKUHLUZW A KWEZINKONDLO 



  

1. Iyini Inkondlo? 
Inkondlo yilapho imbongi isivezela khona imizwa yayo ngalokho okuyithintile empilweni. Lokhu kungaba yisehlo noma isimo esithile. Izinto ehaya ngazo ngezibona zenzeka, noma ezwa ngazo. Ingabhala ngento eyibona ngamehlo enyama kumbe into esemcabangweni. Le nto esemcabangweni wayo, nokho, kumele kube yinto esizoyizwa siyemukele. Iba nomhlaba wayo ephila kuwona. Ingakho nje imbongi sithi inolimi lwayo. Lona umhlaba wokuhaya. Ukuhaya kusho ukucula noma-ke ukukhuluma sakucula. 
  Ubumnandi benkondlo bulele ekukhethweni nasekuhlungweni kwamagama. Amagama athi embalwa kodwa adle ngokunemba nokuhlaba emhlolweni. Amagama ambalwa mafishane futhi kodwa ethula umbiko ophelele. Phela imbongi inombiko efuna ukusethulela wona. Yiwo 10 mbiko othwele umongo kumbe indikimba yenkondlo. Indlela eyethulwa ngayo esakuhaya idala i'sigqi nobumtoti. Nesakhiwo sayo senza yehluke kweminye imibhalo. 
2. Isakhiwo Senkondlo 
Inkondlo yesimanje noma ebhaliwe iba nemigqa elinganayo noma ecishe ilingane. Ihlelwa ngezitanza kumbe amabinza. Umugqa ongenhla ulingana nomugqa ongezansi njalo njalo kuze kube sekugcineni. Lokhu kwenza inkondlo yehluke kweminye imibhalo. La maqoqwana emigqa elinganayo ubude aye alingane nangenani lemigqa. Lokhu kudala ukuthi 
inkondlo kube umbhalo oqoqekile. 	' "", 
  Imigqa kumele ilingane ukuze sithole isigqi senkondlo. Inani lemigqa esitanzeni ngasinye kumele lilingane ukuze sithole isigqi senkondlo. Ngakho-ke kubalulekile ukuthi inkondlo ingabi nemigqa elinganayo nje kuphela, kodwa ifundeke ngejubane elilinganayo futhi. 
29 

 
tl 
3. Isigqi Senkondlo 
Inkondlo inamabanga. Lawa mabanga adala ukuthi singahumi nje lapho sifunda inkondlo. Sifunda siphumule sime, se~yuse iphimbo silehlise. Ngale ndlela kwakheka isigqi senkondlo. 
  Mhlawumbe lokhu kungasichachela kahle uma silinganisa ngomkhuzi wamasotsha noma wezikawoti. Kuvamile ukuthi athi: 
1, 2, 3, 4 1, 2, 3, 4 
1, 2, 3, 4 aqhubeke njalo 
aze eneliswe ukuthi abamashayo bamasha kahle. Njengoba ebala kanje, abamashayo bahamba ngendlela efanayo enamabanga alinganayo. 
	Noma umkhuzi esethi: 1, 2 	. 
	1, 2 	. 
abamashayo abadideki ngoba usabala ngesigqi esifanayo. Umehluko nje ukuthi usebala kabili athule isikhathi esilingana no-3, 4 angasawusho manje. Lokhu kuyawuhlobisa 10 mdlalo kuwenze ungabi nesicefe. 
Kodwa uma engashintsha umkhuzi athi: 1, 2, 3, 4, 5 noma athi: 
1, 2, 3 
angadideka amasotsha ngoba sekulahleke isigqi. Lesi sigqi sika-1, 2, 3, 4, 5 noma 1, 2, 3 silahla umgqumo abahamba ngawo ngakho-ke babhimbe. 
  Nasenkondlweni ke kunjengoba sichaze ngenhla. Inkondlo engenakho ukulingana ayilandeleki futhi ayihlwabusi (ayimnandi). Nokho kuyenzeka enye inkondlo ihlotshiswe ukuthi inemigqa engalingani. Ake silinganise ngenkondlo kaF.W. ZULUethi IMICABANGO, isitanza sesibili; 
Ngibone ilanga, inyanga nezinkanyezi, Ngacabanga! 
Ngabuk' ubuhle bembali nembongi, Ngacabanga! 
Ngibone umame nomntwana, 
30 
., 
Ngacabanga! 
Ngezwa isililo ngempilo Ngacabanga! 
Kulesi sitanza kunomugqa oyigama elilodwa; "ngacabanga". Kodwa isigqi senkondlo asilahleki ngoba ikhona eminye imigqa ehambisana nalona, futhi iyalingana. Kusho ukuthi imbongi iyadlalisela kule nkondlo ngoba imigqa yayo kayilingani. Lokhu kuchaza ngokusobala ukuthi inkondlo yesiZulu iyaba nezigqi eziningi. 
4. Isitanza 
Inkondlo yakhiwe Imlgqa. Umugqa ngamunye uvamise ukungagcwali ekhasini uye ekupheleni kwephepha. Uvame ukunqamuka phakathi nendawo. Kulandela omunye umugqa ngezansi kwalona, kulandele omunye, kuze kube kwakheke isitanza. Le migqa inomqondo ewethulayo. Iyanikezelana Ie migqa ngalo mqondo. Lokhu kusho ukuthi umqondo (umbiko) wedlulela emgqeni olandelayo njalo njalo. Uma imbongi seyanelisiwe ukuthi isiwethulile umqondo noma umbiko othile iyema, yeqe umugqa, iphinde ibhale futhi. Le miqondo yembongi ivamise ukuba semigqeni elinganayo. Ake sithi nje ukhethe ukuthi ibe mine, iba mine aze aqede inkondlo yakhe. Lezi ziqeshana ezinemigqa emine sisinye, sizibiza ngokuthi IZITANZA. 
  Uma sibheka inkondlo kaKhumalo ethi IMBONGOLO, sithola amaqoqwana akhiwe yimigqa emine lilinye. Ngelokugcina kuphela elehlukile. Yizona-ke izitanza lezi. Kusho ukuthi Ie nkondlo yakhiwe izitanza ezingu-13. 
Isitanza sokuqala sisethulela umqondo wokuthi imbongi yenzenjani lapho ivuswa inikwa umsebenzi. Ayenqabi, ingumabizwa asabele. Iyagijima ize kulo oyithumayo . .Iyagijima futhi iye lapho ithunywa khona. Uma imbongi isiqedile ukusethulela 10 mqondo iyavala, yeqe umugqa yeqele . esitanzeni sesibili. 
Ivuswa isalele Ibizwe igijime. 
31 

 
UMabizw' asabele UMathunywa agijime. Amaketanga amatomu Ayadla entanyeni. Igqilazwa ngamabomu Ixovuziswa odakeni. 
N okho kuyenzeka izitanza zingalingani. Imbongi isuke inezinhloso eziningi ngalokhu. Esinye sezizathu kungaba ukuthi inkondlo iqukethe imiqondo eminingi edlulanayo ngobuhlonzo bayo. Lokhu kuyadalwa futhi ngumoya wenkondlo. U moya wenkondlo- ke usbo ukuthi inkondlo injani. Kungabe iyadabukisa noma iyajabulisa? Kuvamise ukuthi izinkondlo ezijabulisayo zibe nejubane elisheshayo. Ziba nemigqa emifishane enamagama ambalwa. Izitanza zakhona ziyalingana zonke. 
  Kanti inkondlo enomoya odahukisayo ayisbeshi. Ivamise ukuba nemigqa emide. Kwenye inkathi imigqa yakhona ayilingani. Ivamise ukuba nezitanza esizibiza ngokuthi yizitanza ezikhulayo noma ezikhukhumalayo. 
  Kwenye inkathi ukungalingani kwezitanza enkondlweni eyodwa kudalwa ukuthi vele ikbuluma ngento eguquguqukayo. Uma sibheka inkondlo engenbla IMICABANGO sithola ukuthi inezitanza ezingalingani. Sengathi lokhu kuyahambisana nokuthi imicabango iyasbintshashintsha. 
  Masigcizelele-ke ukuthi isitanza sakhiwa umqondo osuke wethulwa imbongi. Uma seyiqedile yawuqoqa 10 mqondo, yedlulela epbuzwini elilandelayo esitanzeni sesibili. Kodwa kumele iqapbele ukuthi kube khona ukunikezelana kwemiqondo kusuka esitanzeni sokuqala kuya kwes6kugcina. Le miqondo esesitanzeni ngasinye kumele ihambelane nomqondo oqukethwe yinkondlo yonke. 
5. Ivesi 
Isitanza sakhiwa lmlgqa. Kuyenzeka umqondo uphelele emgqeni. Omunye umqondo uze uphelele emgqeni ongezansi. Lapho kuphelela khona umqondo kuvamise ukuthi kube 
32 
nophawu u-ngqi. Lapha kusuke sekwakheke ivesi. Lokhu kusho ukuthi esitanzeni esisodwa kungenzeka kube khona amavesi angaphezulu kwelilodwa. 
  Uma sibheka amavesi esiwejwayele eBhayibhelini mhlawumbe singayizwa kangcono incazelo yevesi. Ake sibheke incwadi ngokukaMatewu isahluko 20, siqale evesini 10. 
10. Sekuza abokuqala bathi bazakwamukela okukhulu; kepha nabo bamukela udenariyu ngabanye. 
41. Kepha sebamukela bakhonona ngomninindlu. 
42. Bathi: laba abokugcina basebenze ihora linye nje, ubalinganise nathi esithwalile ubunzima nesifudumezi semini. 
13. Waphendula wathi ... 
Uma sibheka ivesi 11 ngenhla sithola ukuthi lingumugqa owodwa futhi liphetha ngokhefana (ikboma). Omunye angathi bekufanele inkulumo iqhubeke kungabi ivesi 12 ngezansi. Kodwa uma sesibheka imiqondo equkethwe yilawa mavesi angenhla, siyabona ukuthi bekumele ehlukane. Kubalulekile ukukhononda kwabo, ngakho-ke kumele kuqhakambiswe. Yingakho-ke kunevesi lakho kodwa. Uvesi 12 uveza inkulumo yabasebenzi. Uvesi 13 uveza inkulumo yomqashi. 
  Ake sihheke inkondlo kaZulu F.W., IMICABANGO, isitanza 3' 
, 
Ngubani ongangena enhliziyweni, Ayihlanzise konke okubuhlungu, Ayicake ngenjabulo nokuphola? 
Ukuze kwesuleke izibazi zemilando yempilo, . Eyakha emicabango! 
Lesi sitanza siyivesi ngokwaso. Kusho ukuthi sinevesi elilodwa. Isitanza sesibili sona sinamavesi amane; 
Ngibone ilanga, inyanga nezinkanyezi, . 
1 
Ngacabanga! 
Ngabuk' ubuhle bembali nembongi, 
2 
Ngacahanga! 
Ngibone umame nomntwana, 
33 


 
Ngacabanga! 
Ngezwa isililo ngempilo, 
4 
Ngacabanga! 
Lapha kule nkondlo engenhla ivesi lakhiwa imigqa emibili. Kusho ukuthi ivesi lakhiwa yinkulumo noma isigamekwana esithize. Evesini lokuqala ngenhla ubone ilanga nenyanga nezinkanyezi wabe eseyacabanga. Kukhona umqondo okuwethulayo lokhu. Lo mqondo wehlukile kulona othi ubuke ubuhle bembali nembongi wacabanga. Lapha sekukhulunywe ngezindawo ezimbili ezahlukene. Siqale satshelwa ngesibhakabhaka okuyisona esilethe imicabango. Sabuye satshelwa ngezimbali nesilwana esincane, imbongi. Kumele ke lokhu kwehlukaniswe ngamavesi ngoba kusinika imiqondo eyahlukene. 
6. Ukwenzasamuntu 
  Lapha imbongi ithatha into engeyena umuntu iyinike izimpawu kumbe izenzo zomuntu. Ungathola utshani bukhuluma noma bunezindlebe buzwa. Uma nje isiZulu sithi "utshani bunezindlebe" sisuke sichaza ukuthi buyezwa njengomuntu. Kusho ukuthi into engenazo izitho zomuntu nezenzo zomuntu siyenza yenze njengomuntu. Uma sithi utshani bunezindlebe sisho ukuthi benza njengomuntu kumbe buzishaya samuntu. Kwenye inkathi akubi khona ukwenza njengomuntu kodwa izitho ezisetshenzisiwe kube yilezo zomuntu. 
  Ake sibheke inkondlo ka-F.W. ZULU ethi UDADEWETHU; 
Umoya owawusiqhola ngamakha ehlobo, Wazithoba, sengathi nawo ulalele, 
Cabanga nje umoya uqhola abantu ngamakha. Lo moya sengathi unezandla nomqondo wokuthi abantu bayadinga ukuqholwa. Lo moya futhi uyazithoba. Ukuzithoba yinto eyenziwa ngumuntu uma ekhombisa inhlonipho kumbe 
34 


ukuzehlisa. Imbongi lapha ifuna sibone ukubaluleka komoya namandla onawo. Thina bantu sazi ukuthi yithina esihlakaniphile kunendalo. Yithina futhi esikwazi ukwenza cishe yonke into. Ngakho-ke uma umoya ukwazi ukwenza izinto ezenziwa ngabantu kusho ukuthi ubalulekile. Lokhu kusinika isithombe somoya onezandla zokuqhola, nomoya 'onamadolo okuzithoba. 
  Kuyavela nokho ukuthi 10 moya awusiyena umuntu ngempela uma imbongi isithi; 
Sengathi nawo ulalele. 
Lokhu kugcwalisa igama ukwenzasamuntu. Kuyona Ie nkondlo isitanza sesibili, imbongi ithi; 
... okwamazolo ebona ilanga. 
Amazolo enziwe umuntu aba namehlo okubona. Kuba sengathi amazolo ahwamuka ngoba esebona ilanga, hhayi ukuthi ilanga eliwahwamulayo. La mazolo ahlakaniphe njengomuntu ngoba akwazi ukubalekela ilanga. Indlela abaleka ngayo yileyo yokuhwamuka. 
  Uma sibheka inkondlo ka-F.W. Zulu ethi MANZI AMPONJW ANA sithola lesi sithombe-magama (ukwenzasamuntu) sisiningi kakhulu. Sigcwele cishe yonke inkondlo. Sibona utshwala bukhuthele, buqhweba, buvakasha, buhola, buhleka, benza neminye imigilingwane eyenziwa ngabantu. Uma utshwala benza zonke lezi zinto ezenziwa ngabantu, siyabona ukuthi bufanele bunqobe ngale ndlela obunqoba ngayo. 
  Umsebenzi wesenzasamuntu-ke yiwo lowo wokunika into engeyena umuntu amandla nokuhlakanipha komuntu. Lokhu kudala ukuthi into ibe sezingeni elithe thuthu; izinga lomuntu phela. Nobenganakile ukubaluleka kwaleyo nto ;'uyibheka ngamanye amehlo uma seyenza izinto ezenziwa nguye. 
  Izenzo ezenziwa yithina bantu sizazi kangcono. Ngakho-ke imbongi ibona sizosheshe sikhanyelwe yilokhu ekushoyo uma ikunika izimpawu zomuntu. 
35 
 
7. Imvumelwano 
Uma kukhona izinhlamvu zamagama ezifanayo kumbe ezinobudlelwane emigqeni elandelanayo kwakheka ubumnandi benkondlo. Lobu bumnandi budaiwa ukuphindaphindeka kwemisindo enokuvumelana. Lokhu kuvumelana sikubiza ngokuthi imvumelwano. Ziningi izinhlobo zemvumelwano, kodwa lapha sizogxila kweyodwa; imvumelwano-sigcino. 
7.1 IMVUMELWANO-SIGCINO 
Uma imigqa elandelanayo iphetha ngezinhlamvu ezifanayo siye sithi lapho kunemvumelwano-sigcino. Kuvamile ukuthi kube ngonkamisa laba abafanayo. Isizathu sokuthi kube ngawonkamisa, ukuthi amagama esiZulu wonke agcina ngonkamisa. Nokho iba mnandi kakhulu imvumelwano-sigcino enamalunga aphelele. Onkamisa bangahambibodwa kodwa baphelezelwe ngawo ngwaqa. 
  Ziningana-ke izinhlobo zemvumelwano-sigcino. Lapha sizophawula zibe mbili kuphela. 
(i) Eyelekanayo 
Lapha sithola ukuthi umugqa wokuqala uvumelana nowesine. Isizathu salokhu ukuthi umugqa wesibili uvumelana nowesithathu. Uma kuphela umugqa wesithathu kwakheka ivesi. Lokhu kusho ukuthi umqondo oqukethwe yisigejana samazwi akule migqa emithathu, uyavaleka. Imbongi kuba sengathi iqala phansi emgqeni wesine ngoba uphetha ngendlela efanayo nowokuqala. 
Ake sibheke inkondlo kaKhumalo ethi EKUPHU- 
MULENI isitanza sokugcina; 
Lapha akunamsindo, Kuheleza umoyana omnandi, 
Lo mhlabathi ubanda kamnandi. Lezi zindonga azinamsindo, 
Lapha sinesibonelo esihle lapho ivesi livaleka khona emgqeni wesithathu. Ukuphindaphinda igama "mnandi" emgqeni 
36 
wesibili nowesithathu; kwakha isigqi esimnandi. Kusho ukuthi inkondlo iyahlobiseka ngakho-ke ibe mnandi. Ngaphandle kobumnandi ukuphindwa kwamagama kudala ukugcizelela. Ukugcizelela kudala igama libe nohlonze siqaphele ukubaluleka kwalo. 
  Ngaphandle nje kokuvumelana kwezinhlamvu ekupheleni kwale migqa engenhla, kukhona nesakhiwo esihle kabi. Umugqa wesibili uthe ukuba mude kunowokuqala, kanti nowesithathu uthe ukuba mude kunowesibili. Kanti owokugcina mfishane uthi awulingane nowokuqala. Umugqa wokugcina ugcizelela umbiko esiwuthole emgqeni wokuqala. Lokhu kwelekana kwemigqa singakubiza ngokuwolana noma ukugomothelana kwemigqa. Sengathi umugqa wesibili ugonene nowesithathu kanti nowokuqala uzosithola isihlobo sawn kowesine. 
Ake sibheke isitanza sokugcina senkondlo kaKhumalo ethi 
IMBONGOLO; Isikhale zoma, Iyasha imvubu, Iyaqhuma induku, Isifile ukoma. Nkosi sikekela! 
Lesi sitanza sehlukile kwezinye ezikule nkondlo. Sinemigqa emihlanu kanti kwezinye mine kuphela. Imvumelwano-sigcino ifike yaguquka kulesi sitanza. Kuzo zonke izitanza, ngaphandle kwalesi sokugcina, umugqa wokuqala uvumelana nowesine. Owesibili uvumelana nowesithathu. Kulesi sitanza imbongi isigcizelela okokugcina. 
Ifuna sikubone lokhu kuhlupheka kwembongolo. 
Ukugomothelana komugqa wesibili nowesithathu kwenza sikubone kangcono ukushaywa kwembongolo. Sengathi asibi khona isikhathi sokuthula ingashaywa. Futhi aULtkhethwa nokuthi ishaywa ngani, kukhala imvubu kuqhume induku. Kusho ukuthi Ie mbongolo ayishaywa ngumuntu oyedwa. Ukuvumelana kwamagama imvubu nenduku kuletha ukunikezelana kwemiqondo ehlobene. Lapha imvumelwanosigcino ikhulisa umqondo osemgqeni ongenhla kongezansi. 
37 


 
Lokhu kusakhela isithombe esithe bha, sosizi lwembongolo olukhulayo kunokuba lwehle. 
(ii) Ebhangqene 
Lapha sithola imigqa iphethwa ngendlela esakubhangqana. Umugqa wokuqala uvumelananomugqa wesibili. Owesithathu uvumelana nowesine. Ikwenza sakududana lokhu kumbe iyabelethana. 8ithi iyabelethana ngoba umqondo uqala emgqeni ongenhla uphelele kolandelayo. 8izophinda sibheke inkondlo kaMntungwa ethi EKUPHUMULENI; 
Lapha kusekuthokozeni Ngoba kusekuphumuleni. Lapha anginakuphazanyiswa, Angisoze ngazanyazanyiswa. Usizi ludlulile, 
Konke kudlulile, 
Konke kuphelile, 
Intokozo ifikile. 
Lapha ngenhla sibona Imlgqa emibili yokuqala ibelethana. Ngaphandle kokuvumelana ngokwesakhiwo iyavumelana nangomqondo ewuqukethe. Igama "ekuthokozeni" liphetha ngendlela efanayo nelithi "ekuphumuleni". UMntungwa sengathi uyakhe kahle Ie mvumelwano-sigcino yakhe ngoba inokuhambelana, nokuzwana njengoba kwenza amawele. Phela lokhu kubhangqana okuhamba ngakubili akumele kuphoqwe. Enye imbongi kuyenzeka igajwe umthetho wesakhiwo senkondlo ize ikhohlwe umqondo kumbe umbiko okumele isilethele wona. Akunamqondo ukuthi amagama adle ngokuvumelana ngokwesakhiwo nje kuphela kodwa angasiniki mqondo. Amanye amagama uze uthole ukuthi ayashayisana. Lokhu kuyalehlisa izinga lenkondlo. 
Ake sibheke. inkondlo ka-F.W. Zulu ethi MANZI 
AMPONJWANA; 
Lalela, nangu urn arne eshiswa isililo, Uthi ikati alisashi eziko lomlilo, 
Bheka, nangu uNomendo, useyipheshana, Uhlushwa nguVusi oseyinteshana. 
38 
Kungenzeka umame ashiswe yi~lilo njengoba sizwa esitanzeni esingenhla. Kodwa indaba yeziko lomlilo sengathi ayizwakali kahle. Uma sikhuluma ngeziko nje kuyaziwa ukuthi liyindawo yomlilo. 8engathi uMageba ugajwe kakhulu yisakhiwo wakhohlwa ukuthi kumele amagama avumelane nangakushoyo. Nokho imvumelwano-sigcino yakhe iyabakha ubumnandi enkondlweni. Nesigqi futhi iyasakha, noma-ke imigqa yakhe ingalingani kahle. 
8. Ukuhluzwa Kwenkondlo 
Izinkondlo zimnandi. Kodwa kumele sazi ukuthi yenziwa yini . inkondlo ibe mnandi. Okunye esikubale ngenhla kungasisiza sithole umsoco wenkondlo. 8ithole nokuthi inkondlo ikhuluma ngani. Emva kokuyifundacke inkondlo siyaye siyicwaninge siyihlaziye. Lokhu kufana nokuthi ukuze sidle inyama, inkomo kumele siyihlinze sikhiphe izitho ngezitho. 
  Uma sihluza inkondlo kuneniigudu okumele siyilandele ukuze sithole ubumnandi bayo. Uma siyilandela kahle Ie migudu sithola nokuthi inkondlo ikhuluma ngani bese sithola nendikimba yenkondlo. Zonke izimbongi zinenhloso ethile ngezinkondlo zazo. 
  Uma sihluza inkondlo sibheka lokhu okulandelayo: (i) umqondo osobala (ii) izithombe-magama (iii) imizwa (iv) umoya wenkondlo (v) izinzwa (vi) ukuthinteka (vii) inhloso yembongi (viii) nokujula kwenkondlo. Kubi-ke ukuthi lapho sihluza inkondlo sigxeke imbongi nje kuphela, singabe sisabubona ubuhle obusenkondlweni. 
(i) Umqondo Osobala 
Lokhu kusho ukuthi inkondlo ithini njengoba:"'ibhaliwe. 8ibheka amagama asetshenzisiwe siwathathe njengoba enjalo. Asibheki omunye umqondo ongashiwo yigama. 8izosebenzisa inkondlo EKUPHUMULENI njengesibonelo. Lapha uMzili. kazi ukhuluma nenxulumakazi (umuzi omkhulu). Uthi leIi nxulumakazi lihle lishaya umoya. Linamagceke 
39 

 
anokuthula .. Liyindawo yokuphumula. Linawoguqasithandaze abahle abahlanzekile. Kukhona nomoya oshubile lapha. 
  Ufisa ukuhamba kancane ngokuziqhenya aze afike kule ndawo ayophumula. Uthi Ie ndawo inesithunzi, uyakwesaba ukuthula kwayo. Useyazicabanga esekule ndawo. Abasele bayobe bedabukile yena uyobe ejabule. Uyoza ethulile ecimezile. Uthi Ie ndawo inokuthokoza nokuphumula nokuphepha. Ayinalusizi kodwa intokozo yodwa. Le ndawo ayinamsindo, inomoya omnandi opholile. Sengathi yindlu yakhe yokugcina Ie, ngoba uthi; 
Lapha angeke ngisaphuma. Ngisendlini yokuthula. NgisEkuphumuleni. 
(ii) Izithombe-magama 
Izithombe-magama zehlukahlukene. Kukhona (i) isifaniso (ii) nesingathekiso, (iii) nesenzasamuntu, (iv) nophawu. Nokho lapha sizobheka ukwenzasamuntu kuphela. Okunye usuyohlangana nakho emakilasini alandelayo. 
  Sengathi yonke nje Ie nkondlo inesenzasamuntu ngoba uKhumalo ukhuluma nenxuluma sengathi ukhuluma nomuntu. U1enza liphile. Ukhuluma nalo sengathi liyezwa. Uthi izindonga azinamsindo sengathi ziyakhuluma. Le ndlela abhale ngayo uKhumalo yenza sikubone ukubaluleka kwaleli nxulumakazi. Uma elenza umuntu sibona ukuthi kumele ngempela alethembe. 
  Amanye amagama akhulisa lesi sithombe, ukuzotha kwawoguqa, isithunzi esethusayo, nokuhlonipheka. Yizimpawu ezivamise ukuba kumuntu lezi. Ubani ongeyinake indawo enjengale? Ubani ongethande ukuyibona indawo enesithunzi nokuzotha, nokuhlonipheka njengomuntu? 
(iii) Imizwa 
Lapha sibheka ukuthatheka kwembongi ngalokhu ekhuluma ngako. Sibheka nokuthi yini lena eyithinta kangaka. Uma 
40 
seyithintekile iba nethemba? Iba nokwesaba? Iba nokuvuseleleka ithole amandla amasha? Imizwa yiyona eyenza sibone ugqozi Iwembongi nokuthi ivukwa amadlingozi kangakanani. Lapha kule nkondlo sibona imbongi iyihlonipha Ie ndawo ekhuluma ngayo. Ikhuluma kahle ngale ndawo kangangoba ayinabubi ebuvezayo. Nokho inakho ukwesaba njengoba ithi; 
Siyangethusa lesi sithunzi sakho. Kuyangithuthumelisa ukuthula kwakho. 
(iv) Umoya Wenkondlo 
Lapha sibheka ukuthi inkondlo injani. Kungabe iyajabulisa, iyajabhisa, iyakhalisa, iyexwayisa? Lokhu sikuthola ngokubheka imizwa yembongi sibheke namagama asetshenzisiwe. 
  Le nkondlo inomoya wokutusa ngoba zithi zisuka nje amadaka imbongi ibe iyincoma ubuhle. Ikhuluma kahle ngale ndawo ngoba iphatha amagama ahlaba umxhwele. Singabalula amagama anjengokushaya komoya, ukuthula, ukuzotha, ukuhlanzeka nokuhlonipheka. 
  Inawo umoya wokulangazela. Sizwa imbongi ithi ifisa kabi ukuba kule ndawo. Kanti futhi nomoya wokungabaza ukhona njengoba imbongi ithi isithunzi saleli nxulumakazi siyayethusa. Iyathuthumela ngokuthula okungaka. Kungenzeka kodwa ukuthi imbongi isaqonde kona ukuncoma Ie ndawo. Uma ithi iyathuthumelisa ifuna sibone ukwesabeka kwayo. 
(v) Izinzwa 
Izinzwa ezikumuntu ziyisihlanu. Inzwa yokuthinta, neyokuhogela, neyokuzwa (ukulalela), neyokunambitha, neyokubona. Kodwa enkondlweni kuyenzeka ezinye izinto sizizwe ngaphakathi. Lapha kusuke kuthinteka umoya. Sizokhuluma ngalokhu ngezansi. 
  Kule nkondlo kusebenza kakhulu inzwa yokulalela neyokubona. Le ndawo inokuthula ayinamsindo. Lokhu kusho 
41 


 
ukuthi awuzwa lutho nalapho uthi uyalalela. Le ndawo imlethela ukujahula okusho ukukitazeka komphefumulo. Inzwa yokuthinta nayo ikhona ngoba uthi; 
Lo mhlabathi ubarida kamnandi. 
  Lezi zinzwa zisiza ekutheni sithole ukuthi imbongi ithintene kangakanani nale ndawo ekhuluma ngayo. 
(vi) Ukuthinteka 
Ukuthinteka kusho ukuthatheka. Kukhona umuntu onele abone noma ezwe ngento edabukisayo, akhale. Lowo muntu sithi unezinyembezi eziseduze. Lezo zinyembezi zisuke zidalwa ukuthinteka kwakhe. 
Imbongi ikhuluma ngendawo eshaya umoya nenokuthula. 
Indawo enokuzotha nokuhlanzeka nokuhlonipheka. Lokhu kwenza sithatheke ubuhle nokuqamatheka kwale ndawo. Indawo enokuthula nentokozo njengale yenza nathi silangazelele ukuba kuyo. 
(vii) Inhloso Yembongi 
Inhloso yembongi lapha ukutusa Ie ndawo ekhuluma ngayo. Ifuna sibone isizathu esibangela ukuthi ilangazelele ukuba kule ndawo. Ufuna ukuqhakambisa ukuthi Ie ndawo iletha ukuphumula umuntu ehlukane nosizi. Ifuna sithande indawo enokuphumula lapho umuntu engaphazanyiswa khona. 
(viii) Umqo~do Ojulile Wenkondlo 
Kumele siqaphele ukuthi akuzona zonke izinkondlo ezinomqondo ojulile. Kuyenzeka enye inkondlo ikhulume ngesihloko njengoba sinjalo ize iyophela. Kwenye inkathi kube yisihloko kuphela esicashisiwe. Bheka nje inkondlo ka-F.W. Zulu ikhuluma ngotshwala ize iyophela. Mhlawumbe lapha kungaze kube yisihloko kuphela esithe ukucasha ngoba asibugaguli utshwala. 
42 
'. 
  Uma sikhuluma ngomqondo ojulile wenkondlo sikhuluma ngomqondo wesibili. Kumbe singathi imbongi isebenzise okunye ibe iqonde ukusitshela ngokunye. Enkondlweni EKUPHUMULENI, sitshelwa ngenxulumakazi elihle elinesizotha nokuhlonipheka. Siyathatheka uma esalincoma encoma nezindlu zalo. Nokho siyasola ukuthi akulo inxuluma elejwayelekile uma esethi linesithunzi, liyamthuthumelisa. 
  Uthi uma esefika emasangweni alo bayobe bedabukile abamphelezelayo. Kungase kube yisemangcwabeni lapha. Lokhu kufakazelwa nawukuthi uyokuza ethulile futhi ecimezile. Uyaqhubeka athi; 
Usizi ludlulile, Konke kuphelile, 
	Ayikho 	indawo 	engumphelandaba 	njengengcwaba. 
Kuyasikhanyela ukuthi oguqa laba basho igodi noma ingcwaba. Uthi futhi izindonga zakhona zilingene yena yedwa. Ziyanda izinsolo zokuthi yingcwaba leli. Uthi angeke esaphuma. Vele engcwabeni umuntu akabe esaphuma. Uthi usendlini yokuthula. Ngempela akukho msindo engcwabeni. 
Qaphela 
Uma sithi imbongi ikhuluma ngokunye hhayi lokhu okushiwo yisihloko, kumele siqaphele ukuthi singakumela lokho kusukela ekuqaleni kwenkondlo kuya ekupheleni kwayo. Kumele sikwazi ukucaphuna enkondlweni lokho okuveza umqondo wesibili. Akumele esikushoyo sikususele emoyeni nJe. 
.â€¢ - 
 