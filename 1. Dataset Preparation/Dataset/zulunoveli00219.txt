 
EZlXOXWAYO 



U BAN J I S W A NO 
EKULOLONGISWENI NASEKUNANJITHISISWENI KWEZINDlMA ESESEDLULE KUZO SIHUMUSHA. SIBHALA KABUSHA 
IBHAYBHELI NGESIZULU 
Zimnandi ngokuphindwa 
Siyanibingelela! 
Ohlelweni lwezincwajana esixoxa kuzo kabusha izinganekwane nezigameko ezaziwayo ezicashunwe ebhaybhelini ngeyesine lena esesiyikhipha okwesibili.
Sengathi nayo ingemukeleka kahle kwabathanda ukuzifundela okulotshwe ngesiZulu. 
Ekhaya, esikoleni, enkonzweni nasemsakazweni kungathokozisa ukuzifundela nokuzilalelela "ezingasoze zabuna" zixoxwa' ngendlela entsha nangesiZulu esithi silolongekile, sijiyile, sibe sifundeka, sizwakala kahle. 
Sikhuthaza lowo nalowo oyifundayo lencwajana ukuthi asibhalele asazise lapho enombuzo noma enombono khona ukuze ngokuzayo lomzamo uphumelele kangcono. 
Kwesibambisene nabo kulo mkhankaso sibonga kakhulu. Sethemba ukuthi sekuyoqhubekeka ludlana nakokusasilindile. 
Abadala bathi akwedlulwa ngendlu yakhiwa. Akube njalo ke, Zulu! 
Yithina 
iviyo lezikhuthali 
obanjiswaneni lokuhunyushwa nokubhalwa kabusha kwebhaybheli ngesiZulu 
- "biblia 2000"- 
J 
, , 
Useboshelwani ke manje uJosefa ? uGenesisi 39 
Aze afika naye eGibhithe ke uJosefa amalshmayeli emva kokuba emthenge kubanewabo. Afika amdayisela isakhamuzi sakhona esasimi kahle saziswa kakhulu, uPhothifa induna 
	yemilindankosi kaFaro. 	' 
OkaJosefa ke umsebenzi wawusendlini; ehlala eseduze kukaPhothifa njalo nje." I Nkosi yamupha isandla; kwakuphumelela kahle konke' ayekwenza. Kwamgculisa lokho uPhothifa. Wamkhuphula uJosefa esikhundleni wamnika izihluthulelo zomuzi wakhe. Wamethwesa igunya' lokulawula nangomnotho wakhe. Yambusisa uPhothifa iNkosi ngalokho: 
Ngenxa kaJosefa yavamisa inala ngisho nasemasimini. UPhothifa wasizakala impela nje ngoJosefa. Vena wayesebhekene nokuzifunza nje kuphela! 
Kwenzeka konke lokhu nje umkaPhothifa uyamhalela uJosefa lo. Ulele engalele. 
Dukuduku nangu esembizela nxanye, esemnqumela eduze: 
"Sondela ungenqeni, Sthandwa. Asishiyelane ugwayi!" 
Wala waphetha uJosefa, wazihlangula, ethi: "UBaba uPhothifa wang~themba, wanginika amalungelo onke emzini wakhe; w.anglgunyaza nakwezomnotho wakhe ukuze ngilawule nJengaye kukho konke. Kunye kuphela engingenalungelo kukho: ngumkakhe. Sengizosuka ke mina manje ngenze ububi obedlulele, ngidumaze noNkulunkulu iNkosi yami? Phinde!" 
, 
Yamzoba inkosikazi uJosefa, ayamnika sithuba. Yayibambone nje iqale phansi futhi, imncenge; agcine nokho enqabe waphetha. 
1 




Langa limbe ezisebenzela nje uJosefa endlini, yafika futhi. Babobabili nje ke namuhla, akukho omunye futhi. "Ngenze wena bo!" isho ifuna lokho phela inkosikazi. Yamphuthuma ifuna ukumsondeza. Wahluthuka uJosefa ezandleni zayo, waphulukundela, zaya. Isembatho sakhe sasala kuyo isinkonkoshele ezandleni. 


Wampongoloza umfazi, wawuhlaba wawulawula umkhosi: 
"Yelekelelani bo!" esho ephindelela. "Ngafa yiziga zalomHebheru! Uyangidlwengula!" 
Alabe lisasuka ke esandleni sakhe ibhantshi likaJosefa kwaze, kwafika umyeni wakhe. Usembikela ke ngalesi sisebenzi somHebheru abalethela sona, ethi besithi siyamenzakalisa, wasinda ngokumemeza, asethuse, sabaleka. Usefakazisa ngesembatho saso. 
Wadumala futhi wathukuthela washada nonwabu uPhothifa ek,:,zweni lokho. Kwaba ukuboshwa kwakhe ke lokho uJosefa. 
Ejele nokho iNkosi yaba naye. Umantshingelane owayebagada waba nom usa kuye, wambeka induna kwababeboshwe naye. Kwakulawulwa nguye konke okufanele bakwenze, bemelelwa nguye. Obaphethe wakhombisa okukhulu ukumethemba uJosefa. Kwakungathi .. uyabona ukuthi iNkosi inaye, iyayichumisa imizamo yakhe. 
 
UJosefa ejele 
- uGenesisi 40 
Dukuduku sekuboshwa izethenjwa ezinkulu zikaFaro: obhaka izinkwa nophethe bonke abapheki noweta basebukhosini. UFaro wanquma ukuthi baboshelwe kuleli jele eliphansi kwenduna yemilindankosi. Bazithela kuJosefa; ophethe wabethula kuye. 
Sekuthi ke ngobunye ubusuku yilowo nalowo wabo usehlelwa yiphupho. Kuyasa ngakusasa uJosefa uyabona ukuthi kukhona okungabaphethe kahle. "Naphukula nje kwenzenjani?" Uyababuza. 
"Sinephupho lapha esingazi ukuthi singalichazelwa ngubani. Singamtholaphi nje ejele ongasisiza kulokho?" 
"NguNkulunkulu kuphela owazi incazela . yamaphupho!" kuphendula uJosefa. Useqhubekakeethi: "Xoxani ngizwe. Lithini?" 
Kwaqala induna yabapheki nabaphaki ngelayo: "Ngiphuphe ngibona umvini. Lo mvini ke unamagatsha amathathu nje kuphela. Ngiwubona uyahluma uze uyakhahlela, uyathela. Esandleni ngiphethe in debe okuhlale kuphuza ngayo uFaro. Sen!!,isondela ke nayo emvinini, n!!,ikhamela kuyo izithelo zomvini, ngiyedlulisela kuFaro. " 
Ulichaza kanje ke uJosefa lelo: "Amagatsha amathathu lawo yizinsuku' ezintathu. Osukwini lwesithathu kusukela namuhla uFaro uzokudedela ejele, akukhuphule esikhundleni obukade usiphethe. Indebe aphuza ngayo useyophinde futhi ayemukeliswe nguwe njengakuqala! Ungangikhohlwa ke, Mfowakithi, uma sekukulungele. 
3 




"Ngikhulumele lapho kuFaro ungincome ukuze angilande lapha. Ngiboshelwe amahhala. Ngagetshengwa ngakhishwa ngobuqili kwelakithi, kwelamaHebheru; nalapha eGibhithe angone lutho njengoba sengigqunywe ejele nje!" 
Nombhaki wezinkwa uthe uma ezwa ukuthi iphupho lalona omunye lichazwa kanjani, wayesethi: "Nelami licishe lifane nalo lela: Ngiphupha ngithwele iziqabetho ezintathu ekhanda, ngizelakanyanisile; zigcwele amagandangane nezinkwa, ziqongile. Kwesokugcina phezulu yizinkwa zikaFaro. Qhamukiyane izinyoni, zaphangelana ngazo, azashiya lutho!" 
Kulelo ke wamnika incazelo ethi: "Iziqabetho ezintathu yizinsuku ezintathu. Ezinsukwini ezintathu ezizayo uFaro uzolisusa ikhanda lakho, liphanyekwe emthini, zifike izinyoni, zisine zizibethele! " 
Kwaba njalo ke: Ezinsukwini ezintathu ezilandelayo uFaro wayegubha umkhosi wosuku lwakhe lokuzalwa. Wamema zonke izikhulu neziphathi.mandla zakhe, kwabuswa. Usethumela ke ukuthi alethelwe lezi ziboshwa zakhe ezimbili ukuze azixolele, azidedele be bona nabazombungaza. 
Zalethwa ke: owayekade ephethe abapheki nabaphaki kanye nowayengumbhaki wasebukhosini. 
Yabuyiselwa esikhundleni sayo induna yabapheki noweta, kwaba yiyo futhi osekufanele yemukelise uFaro indebe yakhe yokuphuzwayo. Wayigweba intambo, yanqunqwa khan a lapho lena enye eyayikade ingumbhaki wakhe. Yagcwaliseka incazelo kaJosefa. 
Kwathi kungayilungela induna leyo, ayabe isamkhumbula uJosefa. 
4 
Amaphupho kaFaro: inala nendlalao uGenesisi 41 
Kwedlula yamibili iminyaka uJosefa esejele, kwabikwa ukuthi uFaro ubenephupho angaliqondi: 
Uphupha emi ogwini lomfulakazi iNi!. Usebona kuphuma izithole eziyisikhombisa emanzini, zenyukela ogwini, zidla satshanyana emhlangeni. Zazibukeka kahle, zondlekile, zikhuluphele. 
Kuthe kusenjalo kwavela ezinye eziyisikhombisa khona lapho emanzini, nazo zenyukela ogwini, zema eduzane nje kwalezi zakuqala. Lezi ke zona zondile, azizinhle. 
Seziphendukelana ke: Ezondile zisukela ezikhuluphele, ziyazilwisa, zagcina zizishaye zazibhuqa zonke, nya! 
Waphaphama uFaro. 
Buthe uma buphinda bufika ubuthongo, laqhubeka lelophupho: 
Manje ke usephupha ebona kuhluma izikhwebu eziyisikhombisa ohlangeni lulunye. Zizinhle. Khona lapho nje sekuhluma ezinye futhi eziyisikhombisa. Zona ke zingezinhle. Lezi ezingezinhle sezigwinya ezinhle. 
Phaphamiyane uFaro! Lamakhathaza leliphupho. 
Usethumela ke ngakusasa, kwabizwa izangoma nezazi zonke kwelaseGibhite, wazixoxela iphupho lakhe, ethembe ukuthola incazelo. Phinde! 
Induna yabaphathi.zitsha yabheka yabheka, yagcina isondele, yayisithi kuFaro: "Ake ngikhumbuze inkosi yami, uFaro, namuhla iziphambeko zami ezikhathini ezedlule: 
5 




"Inkosi uFaro yayingagculisekile ngezinceku zayo ezithile. Omunye wazo kwakuyimi; omunye kungowayengu!T1bhaki wasebukhosini. Inkosi uFaro yasifaka estoksini; savalelwa ejele elingaphansi kwenduna yemilindankosi. 
"Busuku-buthile silapho yilowo nalowo wehlelwa yiphupho. 
"Ejele ke lapha siboshwe nokungumlisa womHebheru okwakukade kusebenza emzini wenduna yemilindankosi. Sesikuxoxela ke ukuthi siphupheni; kwasichazela ngamunyengamunye ukuthi amaphupho ethu aquketheni. Nebala; kwenzeka konke njengencazelo yakhe: inkosi uFaro yangibuyisela min a esikhundleni engangikade ngikuso. Engangiboshwe naye wagwetshwa intambo njengoba ayeshilo umHebheru lowo." 
UFaro wathumela izigijimi, walandwa eshesha uJosefa ejele. Wagezwa waba muhle, wagundwa, washefwa, wagqokiswa okungconywana, waqhutshwa wayiswa kuFaro. 
Usethi ke uFaro kuye: "Nginephupho lapha engingaliqondi; liyangikhathaza. Angitholi-muntu ongangixazululela, angichazele lona. Ngizwe kuthiwa ungumpetha wena kulokho, wakuthwalela! " 
"Badlala ngenkosi yami nje laba abathi ngingumpetha! Ngikwazelaphi?" kulandula uJosefa. "NguNkulunkulu kuphela ongachaza iphupho. Nguyena kuphela onganika inkosi uFaro incazelo eyenelisayo. " 
Useyiqala phansi ke futhi uFaro indaba yephupho lezithole eziyisikhombisa ezondlekile, ziphuma emanzini omfulakazi iNil: 
"Kuthe kusenjalo", kuqhubeka yena uFaro belu, "memfu ezinye futhi eziyisikhombisa. Zazingondile nje zenyanyeka! Angikaze ngikubone okunjeya! 
6 
"Isisuka ke lemikhovukazi eyondileyo isimimilita lezi ezinhlekazi! Akwayisiza ngalutho nalokho; yalokhu yondile nje njengakuqala, ayazimuka! Ngaphaphama!" 
Wayeseqhubekela kwelezikhwebu eziyisikhombisa ezihluma luhlangeni lunye - ezinohlonze nezibhocobele. "Sengiqede zonke izangoma ezikhona kuleli, asikho nasinye esingihlaziyela lenkinga! " 
Usethi ke uJosefa: ."NguNkulunkulu lona ofika ngephupho, uzobikezela okuzokwenzeka. Eqinisweni linye leliphupho; awamabili. IncazE;!lo inye: 
	"Izithole eziyisikhombisa 	ezondlekileyo nezikhwebu 
	eziyisikhombisa 	ezinohlonze 	zimele iminyaka yen ala 
	eyisikhombisa. 	Lezi zithole eziyisikhombisa ezondileyo 
nezikhwebu eziyisikhomisa ezibhocobele ke zona zimele iminyaka eyisikhombisa yendlala nesomiso. Njengoba ngishilo nje ke, iNkosi uNkulunkulu iluma uFaro indlebe, imbikezela okuzomehlela: 
"Kuzovama inala kulo lonke elaseGibhithe kuleminyaka eyisikhombisa ezayo. Kuthi kusuka kube kulandela iminyaka eyisikhomibsa okuyobhoka kuyo indlala nesomiso, kube sengathi inala ayikaze ibe khona! 
Ububha nokweswela kuyowushaya kuwubhuqe nya wonke umnoshwana oyobe ungabe usasele, kubuse indlala engakaze ibonwe kulo lonke. 
"Kwakhona lokho nje ke ukuthi uFaro aie asiphuphe kabili lesi sibikezelo, kukhomba khona ukuthi uSmakade uzimisele ukuyifeza lenhloso yakhe. 
"Ngimnika lesi seluleko ke uFaro: 
7 




"Akafune umuntu okhaliphileyo, oneso kanti futhi onesandla, amgunyaze ukuthi alawule kulo lonke elaseGibhithe. 


"Kuleminyaka yenala ezayo kuyofanele ukuthi ingxenye yesihlanu yaleso naleso sivuno yethulwe kuFaro njengentela. UFaro ke yena useyobeka izinduna emadolobheni nasemizaneni eyahlukene, okuyizona ke eziyokwemukela le ntela, 'ziyigcine ezinqolobaneni zesizwe. Iyothi iqambe ifika leminyaka yendlala ebikezelwazo, ibe isihlinzekiwe, singasekho isidingo sovalo lwenhlupheko engase ifike." 
B 
UFaro ubeka uJosefa eslkhundleni esiphakeme uGenesisi 41 
Abeluleki bakaFaro nabo bawemukela ngentokozo umbono kaJosefa; noFaro wayelokhu emtuse engaqedi, ethi: "Yisipho soMdali lesi! Ulwazi nenhlakanipho engaka! Akekho namunye ofuze lo!" Abuye aphendukele kuJosefa luqobo, athi: "Hhayi! Wazembulelwa nguMvelingqangi uqobo izimfihlakalo zonke lezi. Wakupha nakho konke ukukhalipha anakho! Akekho of ana nawe kuleli! 
"Ngikubeka esikhundleni esisemqoka embusweni walo lonke elaseGibhithe! Uzoba yiphini lami, uhlonishwe yisizwe sonke sikulalele. Amandla onke ngiwethula kuwe. Yisihlal~ sobukhosi kuphela nje osekuyoba ngesami!" 
Ukugcizelela amazwi akhe uFaro wakhumula indandatho yakhe yobukhosi wayifaka emnweni kaJosefa, wamembesa isembatho selineni ecolisekileyo nomgexo wegolide. Wamsondezela inqola ezihlalo-zimbili eyandulelwa yizigimi nezinhlaba-mkhosi ezimdedisela izixuku, zimemezela, zithi: "Vulani indlela, Bakwethu, dedani! Nangu uMhlonishwal" 
Wamkhuphula uFaro uJosefa wamenza isiphathi-mandla embusweni wakhe wonke, wagcizelela, wathi: "UFaro yimi; kodwa olawulayo manje nguwe! Ngaphandle kwemvume yakho akukho noyedwa nje oyoke alokothe anyakaze nje nakancane!" Wametha elithi nguSafenathi-Phaneyakhe, wamganisela uAsenathi, indodakazi kaPhontifela, umphristi waseOni. 
Wenyuka kanjalo ke waba yisikhulu uJosefa kwelaseGibhithe. Wayeneminyaka engamasliumi amathathu ubudala. 
9 




Usesuka phansi ke uJosefa ebophela, elihamba. lonke elaseGibhithe ukuze alazi. Kwakusekuqaleni kweminyaka eyisikhombisa yenala nokunethezeka, amasimu eswele abavuni. Wagqugqumezela impela uJosefa ukuthi lelo nalelo dolobhanyana liqoqele ingxenye enkulu yesivuno samasimu alo ezinqolobaneni. 
Kwakuyizindunduma ezehlula ukwenza! Bagcina bengasazikali nakuzikala ngoba kwakuyindathane. 
Onyakeni wokugcina ngaphambi kwesomiso nendlala uAsenathi wathola abafana ababili. "USmakade mkhulu: sengize ngakhohlwa lonke usizi nesizungu sokukhumbula ekhaya." kusho uJosefa. Waqamba indodana yokuqala ngokuthi nguManase; eyesibili wayinika elithi nguEfrayim, ethi: "Inkosi ingiphe inzalo ezweni lokuhamba. " 
10 
Baze bafika eGibhlthe abanewabo bakaJosefa uGenesisi 41 - 42 
Yathi ingedlula iminyaka eyisikhombisa yenala, kwavuka indlala yabelesela njengoba uJosefa ayebikezele. Kwabaliswa 
izwe lonke ngolaka lwesomiso. 	. 
Kuthe ke sebeqalile abantu kulo lonke elaseGibhithe ukukhala ngendlala, uFaro wathi abatshelwe ukuthi abaqonde kuJosefa, babikele yena, benze njengokushci kwakhe. 
Wasethi ke uJosefa azivulwe izinqolobane, kudayisw~isivuno. 
Kwangquzuka nabakude bezothenga kuJosefa; yayihlasele wonke umhlaba indlala le! 
Kuthe uma noJakobe kwelaseKhenani ezwa ukuthi balambe nje, ikhona impuphu namabele kwelaseGibhithe, waphendukela emadodaneni akhe ewagqugqumezela ethi: 
"Nalokhu nisakaze imibombo nje nina lapha,' nilindeni? Anizwa yini ukuthi eGibhithe kukhona amabele, sivinjezelwe yisomiso nje thina lapha? Phuthumani niyosithengela singaze sibulawe yindlala!" 
Baluthatha ke abanewabo bakaJosefa uhambo olubheke eGibhithe. Kwasala uBhenjamini nje kuphela ekhaya, indodana yamagcino kaRaheli. Wamgodla impela nje ke uyise, akavuma ukuthi bahambe naye, enqena phela ukuthi angase naye avelelwe ngokubi. "Ukubona kanye ukubona kabili!" kugcizelela ikhehla, lenqaba ligomela. 
Babebaningi ababekhishwe yindlala emakubo kwelaseKhenani; kuyimishungu ngemishungu nje eyayibophele, iqonde 
	kwelaseGibhithe. 	Angena ahambisana nabo namadodana 
	kaJakobe. 	.. 
11 




Bonke ababezokwethekela babeyaye baqale bayokhonza kuJosefa, umphathi-mandla ezweni lonke. 
Bafika ke nabanewabo, bakhuleka. Uyababona uJosefa, bona kodwa abamboni ukuthi nguye. Wayeseqhubeka nje enza sengathi naye akabazi. Wabaphathisa okwezihambi nje angazazi. 
"Niliqhamukisaphi ke nina?" ebuza ngokuzigqaja. 
"KwelaseKhenani! Sizozikhalela boo Sixoshwa ngumashayandawonye! Ake nisithengisele okuya ngasethunjini. Safa!" 
Bakhuluma nje uyababuka uJosefa. Uyabona nokuthi lokhu bengaboni ukuthi bakhuluma nobani. 
Usekhumbula ke namaphupho akhe akudala nezincazelo zawo. Wabaphendukela, wabakhahla, ebaxozomisa, ethi: "Sukani lapha! Nithi nikhohlisa bani, nithi nizokwethekela? Niyizinhloli nina! Amaphekulazikhuni! Niyahogela, nihlolisisa ukuthi singahlaseleka njani kalula!" 
"Shwele, Nkosi! Asiqambi manga. Sizokwethekela. Sixoshwa yindlala. Siyizelamani. Asisizo izinhloli. Singabantu abethembekileyo; amadodana asende linye! Shwele, Baba!" 
Waphikelela uJosefa ebaxozomisa, ebasola: "Nithi nihlakaniphile; izigebengu lezi! Nizofokisa. Nihlolisisa ukuthi ningasihlasela njani nisehlule kalula!" 
Bancekuza beshweleza bencenga bethi: "Siyizinceku zakho, Baba. Sethembekile. Siyizelamani. Ubaba wakhe kwelaseKhenani. Sesisonke silishumi nambili. Uthumbu usele ekhaya. Omunye wakwethu ke yena kudala ashona." 
12 
Wema kulelo nje ke uJosefa: "Niyizimpimpi nina! Uma kuliqiniso lokhu enikushoyo, land ani uthumbu lo enithi nimshiye ekhaya, nimlethe lapha ngimbone. Ngaphandle kwalokho, ngeke ngisanidedela! Ngimfunge uFaro esaphila! Akuhambe abe munye alan de lo enithi usele ekhaya kesibone ke ukuthi ayonifikisaphi lamanga enul Ngimfu~ge uFaro esaphila: niyizinhloli nina, amaphekulazikhuni!" 
Wagcina ethe abavalelwe estoksini. 
Ngosuku lwesithathu wababiza wathi kubo: "Ngimkhonze kakhulu uNkulunkulu mina. lalelani lapha ke: Angifuni ukuthi babulawe yindlala emuva lapho niqhamuka khona. Uma ngempela ningabantu abethembekile njengoba nisho, shiyani abe munye wenu njengesibambiso lapha kimi nihambe nonke nin~ abanye niphindele kini nokudliwayo.' Kuyothi ke se~lbuya nalo thumbu enithi usele, ngikholwe ke yilokhu emk~shoyo, lupheze ulaka lwami, nginidedele nonke ngeslhle. " 
Bakuthakasela nokho lokho abanewabo. 
~uthe kusuka base bevukelwa yisazelo nje, beshaywa unembeza. Wezwa sebehhomuzela nje behlebelana bethi: "lobu bunzima esibuzwayo imgathi bukhokhisa isibhongo ngobubi esabenza kumnawethu loyaya uJosefa osewaduka nezwe. Niyakhumbula? Kwathi noma esekhala ezincengela asakushaya mkhuba konke lokho. Washweleza ezikhalela' lutho ukuba simnake! Kubuya izimpendulo. Sekuyithi namuhl~ esetshwelezwa sizwiswa ubuhlungu!" 
W~b~khumbuza. ~ul~k~o uRube~i .wathi: "Nala naphetha ngmmcen.ga nglthl: Nmgalokothl mmbeke isandla umfana!' Kumnandl ke lokhu namuhla? Okukhulu kuseza' niyongibuza 
ningiphale ulimi!" 	' 
13 




 
Bakhuluma nje lokhu bengakaboni ukuthi 10 Josefa abakhuluma ngaye nguye 10 ababhekene naVe 'manje. Bayazihhomuzela bayaqwagayisana, abasoli nakusola ukuthi uJosefa 10 angase ayiqonde inkulumo yabo. Ingani phela sonke isikhathi lesi uyahunyushwelwa uma ekhuluma nabo, wenza sengathi akabazi. 
Uthe esuka wayefikelwa yizinyembezi uJosefa, ekhala eze eshaywa yisibibithwane. 
Wathi ukusithela kancance. Uthe esebuya nezinceku zakhe, wadumba wamunye phakathi kwabo, uSimyoni, bamfaka ozankosi, bamqhuba. Wayesethi ezisebenzini zakhe azigcwalisele lezi zihambi zaseKhenani imithwalo yempuphu nekakolweni bese kuthi imali ezikhokhe ngayo ithukuzwe khona lapho esakeni ngalinye, ivalelwe phakathi. Wathi abenzelwe nomphako. 
Basikizela ke abafowabo nemithwalo yokudla nezimbongolo zabo amabombo sebewabhekise ekhaya. 
Sekuthi sebebuqanyanyana nje, sebehlaba ikhefu. Usethi omunye wabo eqhaqha umthwalo ukuze acaphunele izimbongolo kezidle,' usethola Ie mali abekhokhe ngayol "Hhowu, ake nibheke: Lokhu okungumGibhithe kubuye kwangibuyisela yonke imali ebengikhokhe ngayo! " esho ekhombisa abafowabo." Dlengelele. Bazibuza beziphendula: 
"Ingabe oPhezukonke usopheni ngalokhu?" 
Kuthe uma befika kuyise eKhenani, bamkhinikela zonke izigigaba zohambo lwabo. 
"Nalo mphathi-mandla wakhona ubengasesasele neze! • Niyizimpimpi nina; nginifunda nje emehlweni enu!' Sesibathe siyaphika, siyashweleza, do! 
14 
"Siyamtshela sithi singabantu abethembekileyo thina, amadodana andoda nye, siyizelamani, sesisonke silishumi nambili, oyedwa kodwa sewashona, uthumbu usele ekhaya. 
"Usethi ke asilande uthumbu lowo simlethe kuye ukuze akholwe lokhu esikushoyo. USimyoni Vena ke wathi akasale abe yisibambiso. Okudliwayo usinikile nokho. Sathenga kwenela. Wasidedela sabuya. " 
Sekuthi ke sebeyethulile imithwalo, beyiqhaqha befuna ukuyithulula, yilowo nalowo useyithola futhi lemali abekhokhe ngayo ifakwe kulelo nalelo saka. Kwabaxwayisa lokho futhi. Noyise akwamthokozisa mpela. Wathi: "Baphela abantwabami yini! UJosefa akasekho! USimyoni nave futhi manje senibambise ngaye Ie! Manje senilande uBhenjamini?! Ngakubona ngakubeletha mina kababa ! » 
URubeni wazama ukumehlisa amaphaphu uyise emduduza emmisa isibindi ethi: "Yethemba mina, Baba. Uma ngingambuyisi ephila ephephile uBhenjamini, usugenza okubonayo ngalokhu okungabafanyana bami kokubili 
	uzibulalele nje uma uthandal 	Yethemba mina, Baba: 
	Ngizombuyisa ephephile!" 	. 
. Wala waphetha uJakobe. 
"Angimdedeli uBhenjamini ahambe nani!" kugcizelela vena belu. "Umnewabo uJosefa wafa. Ungowokugcina embadodaneni kanina, uRaheli. Nami sengizigugele manje. Uma evelelwa yingozi endleleni, ngiyoshqnaphi? Kuyothi noma sengifa ngenxa yalokho, nginishiye nesikhulu isinyama lesi' ngiyanitshela!" ' 
15 


" 


, 0/ 
/~ 
i 
', 
,. 
'" 




 
IMIBONO NEMIBUZO 
Ithathe uphindeleLa lencwajana uyifundisise, uhLole ukubekwa kwengxoxo nokusetshenziswa kolwimi. Qhubeka kanje: 
'FUNDA 
1 Funda indima ngayinye nganyinye uphindelela. 
2 Funda kakhulu ubuye ufunde ngenhliziyo, unambithisise ukwemukelana kwamagama emshweni. Kuthi Lapho kufundeka nzima khona wenze uphawu ngempenseLa. 
'QHATHANISA 
1 Thatha ibhaybheli elidala ubheke ukuthi Lendima ibhalwe kanjani khona. 
, 2 Funda lapha, ufunde laphaya - kakhulu nangenhliziyo, uqaphele lapho kunomahluko naLapho izindima zifana khona. ' 
3 Vula ibhaybheli Lolunye uLwimi olwejwayele (isiJaLimane, isiNgisi, isiSwati, isiXhosa, isiBhunu, isiNdebeLe) ubheke ukuthi lendima ibhalwe kanjani khona. 
'BUZA 
Ongakuqondi kahle kubhale phansi. 
'HLOLA 
1 Nxusa omunye oseduze akuLaLele ufunda; mcele ukuthi akhuLume, akulingise. 
2 Shintshanani kuba nguwe osumlingisa. 
3 QapheLa Lapho kuba khona ukungingiza nokuphambuka. 
Zibuzeni ukuthi kwenziwa yini lokho. 
I 
'CUBUNGULA 
1 XoxeLa omunye nje ke obengekho nifunda uthi: 
	"Bengifunda indima ethi:... ..." KhuluLeka nje 	, 
usebenzise nawakho amazwi Lapho ubona kufanele khona kodwa ungayinandisi kakhulu indaba, ungeiuli ngokweqiLe. 
2 Mnxuse Lona obumxoxela ukuthi axoxeLe owesithathu lokhu obumxoxela khona. Qaphela lapho kuba khona ukungingiza nokuphambuka ukubhaLe phansi masinyane. 
'IMIBONO 
1 PhindeLa emuva lapho uqale khona, ufunde kakhuLu ubuye ufunde ngenhliziyo. 
2 Thatha iphepha uyikophishe Lendima, ubeke imibono yakho Lapho unemibono khona, nemibuzo Lapho ungezwisisi khona. 
Thola imvilophi enkuLu usifakele khona yonke ke Leyo mibuzo nemibono usithumeleLe ngendlela ephuthumayo. Usuyozwa ngathi ke. 
Nanti ikheLi: 
Rev. Dr. Ben KhumaLo-Seegelken Convenor: "bibL ia 2000" KwaMachanca 
Alte Ziegelei 4 
0.26197 HUNTLOSEN 
eJal imane I Deutschland 
           TeLl Fax: 0949-4487-75 02 85 eMail: Khumalo-SeegeLken@t-online.de
.,:. 




 
lviyo lezikhuthall 
Ivlyo lezikhuthali 
* linamalungu aLishumi nanhlanu aqhamuka emabandleni ehlukene . 
* lethembele emikhutekweni nasezelulekweni ukuze ufezeke umgomo wokuwuphetha, siwukhlphe masinyane umqulu "iBhaybheli ngesiZulu" . 
, , , 
Iviyo Ie ngesiZu 
Singopani? Sihloseni? 
ut all emzanwenf wokuhunyushwa nokubhalwa kwabusha kwebhaybhell la iwa ngellthi yi-"biblia 2000" 
selokhu lawuqala ngo-1996 10 msebenzi. 
• izisuselwa phansi luthando nje lolwimi lwesiZulu . 
• IIqhutshwa yfntshisekelo yokutholisisa kahle, lethekelele uZulu ulwazi, umlando, nemizekeliso equkethwe yibhaybheli . 
• liholwa yisifiso sokukhuthaza nokuxhasa imizamo yobudlelwano nokwazlsana emhLabeni, kudunyiswe oPhezukonke. 
• lisebenza ngokuzinikela nangobambiswano . 
• lemukela imibono nezeluleko, libarnbisane nawo wanke osondelana naLo. 



