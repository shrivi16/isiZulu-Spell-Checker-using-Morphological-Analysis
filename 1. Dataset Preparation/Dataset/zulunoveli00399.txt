

 
 
 KILLIE CAMPBELL AFRICANA LIBRARY 
 
D. B. Z. NTULI 

UGQOZI 1 

  J. L. VAN SCHAlK LTD ~ PRETORIA 





 
 


 
Umbuzo ngani ngizibuzile, Keph' impendul' angayifumana, Nala sengiyakuz' izazi imbala, Egculisayo ngiyilambethe, Kuhle kwenkunz' ihluliwe. 
Kodwa ngabe niyizibani zini Ezikhanya kalufif' okwesibani sicima? Ngabe nizalwa nguLanga? 
Qhabo, uLanga akazali. 
Ngabe nizalwa nguNyanga? 
Qha; iqiniso anginalo. 
Khona yini nikhanye kalufifi? 
Ngabe kwenziwa ubuncane benu yini? Ngabe niphezulu kakhulu yini? 
Ngabe niphelelwe ngarnafutha yini? Kumb' ubuvila nje? 
Anginakusho ngingesiMdali. 
Abaziyo ngezimfihlo zomhlaba, Ngan' ingqikithi bathi bayifumene, Kulokho kubuye kumangaze 
Ngob' ezab' izinkulumo zingefani. Abanye bathi niyizibanyan' ezincane, 
Kant' abanye bathi ningodukathole bemihlaba. 
Okwen' ukukhany' akukhathali. Eyen' imisebe ayifiphali. 
Oben' ubuncane buyamangaza Ngoba kin' ukukhul' akudalwanga. Bayazalwa, bakhule, bafe, 
Kepha nina aniguquki. 
Sesifikile lesosikhathi Olwen' uhambo niluthathile, Amar asal' enqunu. 
Selifikile futhi lelothuba lenu, Kus' isibhakabhaka nabuyela. 
Ukuthi nivelaphi, namanje ngisankemile. 
3: ITHEMBA KALIBULALI p, C. Tembe 
Bengide ngizwa kukhulunywa 
Kuthiw' akabalw' engakachanyuselwa. Kimi bekuyinsumansumane, 
Namhla sengibheme ngakholwa, Impel' umunt' akathenjwa. 
Kim' inkung' idamukile, 
Sengikhala ngizithulis' okwentandane, Imizarno yarni yonke 
Isishabalal' okwesisi. 
Wo! Ithemba kalibulali. 
Yek' arnandl' esarnbane. Ngilima ngihlakula lensimu, Ngilind' esihl' isivuno, 
Nezinqolobane sengizibala ngengqondo, Namhl' esithel' ukhula narneva. 
Yeka lobobuhanguhangu bomlilo Owawush' amagqanq' ungalothi. Yeka nalezozifungo, 
. Kufungwa kugonyelwa kuphindelelwa, Konke lokh' osekubunis' okwembali. 
3 




 
Lowomoy' owawu~unguza sewathula, Lelolangabi kumanje selacima. Okuyisifakaziso sesikhumbuzo Sekusel' amalahle nomlotha, 
K wanhlans' ayisalokozi. 
Lelokhab' elase Iihlumile Kamnandi likhephezela lithokozisa, Impilo nenala likuthembisa, Sekum' izinhlang' esezoma, Nohlaza 1010 selwabuna. 
Ngokushona kwalo lelolanga Amaf' agcwal' isibhakabhaka, Kwehl' imivimbi yezimvula, K wahlwa ngibhekile, 
Kuyila lingasekubuye liphume. 
4. KUNGENXA Y AMI P. C.Tembe 
Njengembali yomnduze Ebikad' iqhakazile iyinhle, Iheha izinyosi zikude, 
Kuyo ngokuphangelana ziye Zifike ziyimunce lonk' umpe, Zihambe zingabonaze zibonge, Ziyishiy' isimixhiliba nje, 
Ubuhle bayo sebushabalaliswe yizo; Ngifis' ukungathathi sibonelo kuzo, 
4 Kuthi njengokungithwala 
! 
./ 
Kwakh' izinyang' eziyisishiyagalolunye Kanjalo ngiguqe ngikukhonze Nginamathele kuwe ngingakwejabhisi. 
Njengoba ngakumunca wasal' usuyimixhilibana, Ukubonga-ke makungabi ngomlomo kuphela, Kepha makugqame ngezenzo, 
Kuze wenam' umonyongeke, 
Ube njengakuqala ngenhliziyo. 
5. WANGENZA KUFA P. C. Tembe 
Ukulila angikwazi, 
Kanti kwaz' izinyembezi kanginazo Lokhu njengesel' ufikile Okomgulukudu womphangi, Eyomunt' impilo wayiphanga. 
Olwakh' ulunya luyesabeka, Kanti-ke nesihluku sakho Owesihog' umlilo 
Ongasoze wacima 
Nal' usuthelwa ngawolwandle. 
Ungushiyabelila, Ungushiyabekhala, 
Lokhu la 'sudlule khona, 
Itshe phezu Iwelitshe kalisali, Uyakhukhula kuhle kwesikhukhula. 
5 




 
6 
Ungumnqarnula-juqu, 
Esib' isichith' uyiso, 
Izithandan' uzehlukanisile, Nabazondayo nabo kawubashiyi. 
Zolo lokh' ubab' umthathile, Nodade nay' awamshiya. Ngiyintandane ngasala, Ngantula ngab' umharnbuma. Kufa, kawukhathali! 
Okwempungush' engenamgede, Okwenyon' engenasidleke, Kulomhlaba ngisele 
Okwemvu yolahleko, lzimpande ngizidlile. 
Abangibonayo ngarnathe bayangifela, Kuhle kwezib' ezilahliweyo. Nezezulu nazo zigegethekile 
Lokh' entuthwanen' angisehlukile. 
Lapho ngiqharnuka 
Uzwa ngohleko luqhuma phezulu, Kuhlekwa kukhonjiswana ngarni. Onamandl' okushaya 
Ngam' uyazitik' engenakungitshela sizathu. 
Inqina nayo isiphumile, 
Ngazingelw' okwenkentshane. Eseliqoth' impahla yomnumzane. Kulokh' akekho nongizwelayo, Ngiyisilahlwa, ngingumabonw' abulawe. 
6. KUWENA MAME OW ANGIZALA YO D.B.K.Mhlongo 
Kuwena ntombi kaSishanga _ 
Uma ukuthula kokuhlwa sekufikile Nokozela kancane, kancane kusondela Ekujuleni kwenhliziyo yarni, 
Ngizwa izwi lakho linkentenkenteza Kulowomnyama owesabekayo, Okwenkanyezi emenyezelayo ngikubone Ngamehl' akho acela intethelelo, Umamatheka, ucel' ukuthethelelwa. 
Uma ithunzi lokufa lingikhokhobela, Lizongigubuzela ngomunyu wafuthi, Uthando lwakho lungelinga~iswe: 
Luyangisingatha, lungimis' isibindi. 
Uma ukwethemba okungumqondisi kuncipha, Nokungabaza sekungicathamela, 
lnkumbulo yokholo lwakho . 
lchitha konke lokhokwesaba. 
Kuyo yonk' impilo yarni, 
Konke lokho okungarnaqiniso, 	. 
Bonk' ubuhle emphefumulweni wami, Ngakuncela kuwena Marne! 
Uma izinsuku zarni sezithothile UNokufa eselukhonge lwagcag~a, Marne, uz' ungihawukele, 
Ungarnukele njengomunye wabantabakho Kulobobungcwele osuhlezi kubona! 
7 




 
 
8 
. 7. UBUNZULU BOTHANDO D. B. K. Mhlongo 
Iziphethu nemihosha kuyachachaza, Kudibane kwakh' imifula, 
Imifula iziphos' elwandle. 
Nemimoy' emkhathini ixubana njalonjalo, Ngenjabulo engenakuchazwa ngumuntu walomhlaba Ngobuqili bonke asenabo! 
Kulomhlaba kakukho okuhamba ngakodwa qhwaba. Konke kuthobela umthetho wongabonwa, 
Wobuny' empilweni yokubili, 
Noma yokubili empilweni yobunye - 
Pho kwalani kuwena nami, Ntombemhlophe? 
Bon' izintaba zibamb' izulu, Namagagasi elwandle 
Egaxana okwezithandani zempela; Nezimbali endle, okukamfowethu nodade, . Kungekh' ukulahlana zize zibune. Nemisebe ixhawula umhlaba, 
Eminye iqabul' ulwandle! 
Kushoni kuwe konke lokhu? 
Uma ungalimisa ngesihloko uth;: 
"Ngiyakuthanda!' , 
.â€¢. ~. 
8. MNTANOMUNTU D. B. K.Mhlongo 
Kusemhlabeni mntanomuntu, Kuhle, kumnandi kudelile; 
Yini ongeyithole uma uzimisele, Uzihlupha, ulangazelele, uzimisele? Nguwe ophethe zonke izihluthulelo Zokuzijabulisa nezokuzidumaza; Ngisemhlabeni mntanomuntu! 
Ngisengumntwana babekhona ababengithanda, Benginakekela ngazo zonke izidingo; 
Yini engangiyikhalela nginganikwa? Ngiyidinga ngingayitholi? 
Yebo banginika ubhaqa badlula, 
Ukuvutha nokucima kwalo konke kukimina' Ngisemhlabeni mntanomuntu. ' 
Nginje nje ngangingenje, Ngangikhala kukhaleke, Ngicela maqede nginikwe: 
Pho ngingathini mntanomuntu? Ezazifumbatha sezabaze ze! Ezazemukela namuhla seziyaphucwa, Izihlahla ezaziluhlaza sezoma nkwe! Pho, singabuye sithini 
Ngoba kusemhlabeni mntanomuntu? 
9 




 
 
10 
9. OKWAMI NALELIBHODLELA D.B. K.Mhlongo 
Ngiyalikhumbula lelolanga 
Mhla ngikweshwama. mntanebhodlela. Wash' uMamobuhlungu wathi: 
"Futh' umxhaka uqed' ukukhala!" Yananela insizwa yansondo eeeleni: 
"Mnewethu thana shushuluzi, 
                               . '"'" Ngomzuzwan' usuhlukene nezmslZl. 
Ngalutheka, ngoba amaluth' ayalutha, Kanti sengizifaka i10zi esiswini. 
Ngiseyisiyoyo ngafunga ngagomela: 
"Ukubuthinta ngalomlomo, qha!" Namuhla sengibuka ngieons' amathe. Wo yek' izihlakaniphi zezwe; 
	, 	., 
Izifundo, iziyalo, konke ngakukhohlwa ngel. 
Umunyu, ihlazo, impoxeko sekuyimpilo yami. Wangiyenga-ke Mfanobomvu, Ngakuxhakathisa ngoklilo waklikliz~,. '. Ngithe usaklikliza, hawu senglqh~b Imbuzl. Mfanandini, kanti umdala kuna/Ut! 
Namuhla ngibhiyoza obishini, Obishini osekungubishi lwafuthi; Umkhululi sekob' ukwenyuka. Ebusuku ngingeze ngabuthi quthu UMfanobomvu engeyeme ngensika. Wo! Okwam' okwezandla, 
Owam' umeabango ukwimbodlela, Elam' ithemba likwimbodlela. Elam' ikusasa likulelibhodlela. 
Yebo ngaqung' isibindi somsokoeo, Ngazibek' amalahle emhlane eshisa. Nabo phela othengamehlo, 
Bangokh' insini ngobuphukuphuku bami, Ungaz' uphike uthi abasazihluphi, Bakhombe phansi, bakhombe phezulu. 
Nabo phela oShatewu, oSitawoti noPelepele, Bayasho bathi: "Okungena ngomlomo akoni!" 
Sekuwubufahlafahla bezimbodlela, Uhleko seluqhuma phezulu, 
Yilowo nalow' uhlab' eyakhe, Oyoqeda kuqala uyen' oyindoda, Kwehla kabuhlungwan' emphimbo, Izithukuthuku sekuwubuqathaqatha, Nampaya abanye sebezwana amandla: 
Kant' umqedizinsizi ungumqhathi? Noma kunjalo, ukumyeka nje, lutho. 
Uma mina ngangidalelwe lelibhodlela, 
Noma uma lelibhodlela lalidalelwe mina _ Uma ingeaea kungukuthi seliyoye lingiehithe: 
Uma elami ingewaba loba sezimbodleleni; Hleze libe sokhunjini - 
Hlayimbe ngieambalale nobabamkhulu: 
Ngiyaninxusa nize ningaphazami, Ngimbeleni naJelibhodlela lezimanga, .Okwami nalo sokuxoxa ngalena kweliba! 




 
 
12 
 10. OKWAMI NGEDWA D.B. K.Mhlongo 
Ngazi kahle kamhlophe kuyofika Ukwahlukanisa inhloko nesixhanti, Kubalek' umoy' enyameni ngaleyonsasa; Laph' umoya usubamba eyawo, 
Konk' okunye kubuyele kwamhlaba; Lapho ubuhlungu budlangile, 
Kuxebuk' igxolo esigxotsheni, Kochachaza kumininek' uju losizi 
K wabegazi, abangani sebephephethekile; Kobe sekungokwami zwi, 
Ngidonsa ngiqhunsuleka kanzima! 
Zwi, yingwadl' engim' emphinjeni Ukuba ngiyigudluze nakanjani; 
Nokho ngiphikelele ngiqikelele Ukufeza zonk' izingxakekokazi. Noma ngingugama lomzondo Kangiphez' ukunxusa njalonjalo Ngesazelo sokuthi nami eyami lndawo ikhona, ngohluleka khona Empini enkulu yomphefumulo. 
Noma ngisethunzini lobuvila Ngompompoloza ngenhliziyo kuMdali Ukuthi akasekungidabukela na? 
Njalo ngiyakwetshisa emphefumulweni Kulokho engikuzamile, okungcono angizwele. Nami ngiyonyathela emagcekeni 
Entokozo, enokuphothuleka nenkazimulo; Lapho kuthakase abalondolozi bami, 
Lapho kubuse amahubo nodumo, 
Lapho kwamini engayi kwantambama, 
Khona ngimbethe ungqoqwane ofudumele; Ngingasadikizi, ngingasagqize mhlaba. 
Ngobe ngimhloph' inhliziyo qwa, 
Okwami ngedwa shwi kufeziwe. 
13 




 
 
14 
 11. NGINGOW AKHO Rita T. Mamba 
Ngakukhetha ngakuqoma khona ebusheni, Ngakwethembisa ngeqiniso ngingaphoqiwe, Ngazinikela kuwe ngakho konke okwami. Ubuntu bami ngabudela kuwe, Ngalangazela esakho isethembiso, Sokungethembis' ukuthi uyangamukela, Ngibe imbali yakho enhle mihla yonke. Bangasho konke abakuthandayo ngami, Bangigxibhe banginameke ngenhlamba, Bezama ukungenyanyekisa kuwena. 
Bangaze balikhiphe elokuthi ngikushiyile, Bathi ngangikukhohlisa, kangethembekile, Bangaze bakhiphe lOnk' izibilini zami, Bangeneke phambi kwakh' ukuze nawe, Ungenyany' unginengwe ngokungathembeki K wami esethembisweni leso sami kuwe; Noma kungaba njalo mina kangesabi, Ukugxekwa nawukwethukwa ngabantu, Kangidingi ukwethenjwa yibo futhi, 
Ngazi noma ngilele ukuthi ngingowakho. 
Iziphosiso kangiziphiki ngiyazazi, 
Ukuwa ngiyakuvuma, kaningi ngawa ngiyazi, Ngibuthaka, ukwahluleka ngokwami nakho, Mhlawumbe ngokushiya ethuneni. 
Kepha noma kunjalo kangivumi neze, 
Ukuthi konke lokhuya kungubufakazi, Bokungethembeki kuwe nanini. 
Kepha noma kungabanjalo, yinye into Engikhuthazayo ingimis' isibin~i, 
Ukwaz' iqiniso lokuthi. ngingowakho. 
Ubusha bami ngibuqediJe bonke nya nya, Ngisothandweni lwakho wedwa, kusaseleni Okunye engisamelwe ukukwenza pho? Kuwubufakazi bokuzinikela kwami, 
Kuwena ube ngowami ngeqiniso na? Ngifak' indandatho siboph' igoda lomshado, Kube ubufakazi obugcweleyo swi. Nesikhombiso esisobala sokuthi, 
Wena nami simunye kuze kube phakade Ngingowakho njalo. 
 12. UTHUKELA Rita T. Mamba 
Duma ndumandumane, 
Phansi eNatali ezweni lamalanda, Thukela mfula wezigemegeme, Mehlomakhulu ngokubona lukhulu, Abafazi namadoda kushabalala, 
Thukela mqhathi wawoZwide benoShaka, Ukuba uyakhuluma ngab' izigigaba ZawoMpande benoShaka sizizwa ngawe, Ladabuka igoda wawela uMpande, Izilwane zaphephel'emagumbini, Izimvubu zayikhexa imilomo, 
K wawela amakhehla nezalukazi. 
15 




  
EyaseNdondakusuka iyona eyakulethela Umunyu nemisiko, uzibona zifa zilandelana, Okwathi uCetshwayo esobozela uMbuyazi, Waqonda kuwe luThukela, baziphonsa Benethemba lokusindiswa, kodwa kuwe 
K wanhlanga zimuka nomoya, 
Awu, weluThukela, uyindab' egudwini, Kusizwe samaZulu, 
Uthuth' izintombi nezinsizwa zethu, Imizi, namasimu nemfuyo kukuwe, Mbudlubela, sisu simankumbunkumbu, Kade kwasa wawuminza kungagcwali, Kawunoni kawuqhibuki mkhaba. 
We luThukela! Ngiyakwesaba nami! 
13. IMICABANGO YOSIZI Rita T. Mamba 
Uma amehlo ami ewumthombo wezinyembezi, Urn' inhliziyo yami iyindlu yomunyu nosizi, Urn' izibilini zami zahlala zixhaphazela, 
Uma isibibithwane singumngane nomlibazisi; Kungcono kakhulu llkufa. 
Uma kowami umzimba injabulo nentokozo, Kungazange kufllmane ntuba nandlu yokuhlala, Uma umoya wami ungabonaze uthi cwaka, Uyilokhu wayabatheka ufuna intokozo; 
16 Kungcono kakhulu ukufa. 
Uma ngow~mi umsindo wokulila nokumbongoza, Ngavala IZ,mdlebe ngaphen?uk' isithulu ngedwa, Ngamathls ukhukho Iwaml, ngafinya ngaphindelela Ngab' inhlekisa kubo bonke abantu ngokungezwa, , Kungcono kakhulu ukufa: 
Urn' enhliziyweni yami uthando lushabalele Uma ilanga lekusasa lami linyamalele, ' Uma sengilahlekelwe yinhliziyo yobumina, Uma okuhle nokubi kim ina kumbala munye, Kungcono kakhulu ukufa. 
Ngingahlala kanjani kulelizwe lokukhanya na? Ngingaba yini ngaphandle kothando nobumina na? Ngingaba silwane esimbal' unjani kuzo zonke na? Ngingathini ukub' indab' egudwini ngisaphila? Kungcono kakhulu ukufa. 
Angilazi izwe laphambili, Nabantu bakhona kangibaqondi, Izazi zithi yizwe lentokozo, Izwe lesethembiso kuhle 
K weKhenani endulo, Elingahlalwa muntu ongafileyo; Ngakho ngithi, kungcono 'ukufa. 
17 




 
 
18 
14. NGIBAMBE NGESANDLA Rita T. Mamba 
Ngibambe ngesandla, 
Yikhona ngingayikushelela ngiwe, Noma selin' izinja namakati, 
Noma ngab'umnyam' ukhasa phansi, Noma ngabe ukwesaba kuza, 
Kunyenya, zisiphuzele izinwele, Kungethuse ngigongobale ngiqhaqhazele, Okomhlanga usutengiswa ngumoya, Ngibambe ngesandla. 
Ngibambe ngesandla, 
Yikhona kuyothi noma sidabula Imfunda yezihosha namahlathi, 
Noma sehla amawa noma 
Sikhuphuk' izintaba siwel' imifula, Kothi noma sinqamula amah lane Agcwel' izilwane zazo zonke izinhlobo, Ngingesabi futhi ngingabi novalo, Singedukelani. 
Ngibambe ngesandla, 
Yikhona ngingayikwesaba ukuduma, 
K wezulu nobunyabule bemibane, 
lkhaful' ulak' engesenakulugcina, lngiqabule phezu kokuba ngingavumi; Noma sengidlubulunda ngibaleka, Umkhovu ongukufa ngiwubona uza kimi, Ngingasamazi nongumsizi wami, Ngibambe ngesandla. 
Ngibambe ngesandla, 
Esingizwisa kunokuthokomala Okukhomba uthando oluphila;o; Okuwudondolo lokukhanya kimina, Esinginika ithemba lokufika 
Ekugcineni kohambo ngilondekile, Ngingalahlekanga ngaduka enyathukweni, Uze ungangidedeli sahlukane, 
Ngibambe ngesandla. 
15. NGIYAXOLISA NKOSAZANE. 
Rita T. Mamba 
Amanz' agobhoza phansi, Duze namadwal' amahle, Phakathi kwamahlathi Agcwel' ubumnandi bonke, Nokuband' okuqabula Inhliziyo zabahambi, Angebemahle kunawe Mbali eqhakaza namhla, Kusasa isibune nya. 
Umoy' ovunguza kude, Phezu kwezinkwazi zonke 
, 
Umukis' imvunge yonke, Kude emajukujukwini, Ohuba ngezw' elimnandi, Liduduz' inhliziyo, Ungefaniswe nobuhle Bembali Ie enganaki, lkusasa elingabiki. . 
19 




 
 

20 

Nguban' ongabong' uMdali, Liphuma lize lishone, Angaphelelwa uthando, Ngamazwi nazithopho na? Nguban' ongakhipha konke Okuhle anakho amnike? Noyedw' ongafunyaniswa, Kuzidalwa zakhe zonke Ngaphandle kwakho NTOKAZI. 

Ngithini ngobuhle bakho, Obukhanga onk' amehlo? Ngithini ngephunga lakho, Eligcwalis' arnaphaphu, Ngithini ngomusa wakho Onamis' izihlupheki? Ukuba uyakhuluma 
Ngabe uyampongoloza Umdumis' uMenzi wakho. 

Ma ngikukha ngikubuka, Ngifikelw' umunyu ngawe, Laph' usuvul'izindebe, 

U sho ngothoth' olumhlophe, Kukhazimul' isifuba Esiqukethe uthando, Ngizisole ngokukonisa Emsebenzini onzima. 

Ntomb' emabalazibhadu, Maqonyisw' angenqabi muntu, Kolwakh' uthando ngokhise, Ngifundis' ukudumisa 
UMenzi warn' omuhle, Ngifundis' ukuzithoba, 
Ukuze ngiphakanyiswe, 

Ngib' imbali enhle njengawe KuMenzi warni omuhle. 

 

Ubuhle bakho bungenza Uhlanya nomhambuma, Inhliziyo kayigcwali. Uphakeme ngesikhundla, Udumile ngezihlalo, Kwamakhosi useduze; Lokhu kungenz' umbulali Ngikukha ngikudumisa Kanti 'sekungukufa kuwe. 

Ngukufa okungahlonizi, Okuthatha wen a narni 
Ivila nesikhuthali, Okungahawul' usizi; Okwakho kuyakhalisa, Ubulawa ngamabomu Yizifarnona zomhlaba. Kaningi ngakubulala; Ngiyaxolisa NKOSAZANE. 

 16. NAMUHLA UWILE UMTHUNZI WAKHO Rita T . Mamba 

Kwakumnandi nisahleli nobabili Kwakuthi noma libalele ningashi, Nangesikhathi sendlala ningalambi, Ngob' obuhle ngobuhamba ngabubili, Narnuhla kuthulil' ekhaya kuthe cwaka, Umuhlwa udl' umongo womuthi wawa. 

 


 
22 
Ngithe ngiqhamuka ngakhangw' ubumnyama, Ngakubheka amehlo kaz' ahlangana, Ngakubona uphenduka umhambuma; 
Phandl' ilel' insizw' ingasenakuvuka, 
Zehla izinyembezi zalandelana, 
Thina esisasele salilelana. 
Namuhla uphumele eshashalazini, Kuzovela nabekade bekwesaba, Kuzokwanda nezihlobo zizolila, Zikuphunye usale uluhlaza ewe, Udliw' isizung ungenamduduzi, Namuhla uwile umthunzi wakho, Ngiyakukhalela malokazana. 
Namuhla-ke uwile umthunzi wakho, Bazohambel' izikwelet' ezindala, Bazolanda if a likayise nempahla; Uzungabi nanhliziyo yokubalisa, Ungashaywa naluvalo lobumpofu, Ngob' uJehova ungumelusi wakho. 
Kakulahlwa mbeleko ngakufelwa, Kusasa uyoba muhle nesibazi, Uyobuy' ulakhe uma usekhona, 
Kuphel' ukuba ngumtshing' ubetbwa ngubani, EsiLungwini kakh' umafelwa-yindoda, 
Uyoze uhlume ntombi kaZibhebhu. 
Lala Baba, lal' uphumule Khathide, Uyilimile eyakho wayikhipha, Uzishayil' izincingo zaphendulwa, Olwakho ukholo ulufakazele, Okwakho ukuhamba ukufezile, Lala-ke Baba, uze usikhumbule! 
I 
I 
.17. KUNJANI NGALE KWESIBHAKABHAKA? M.M.Mhlongo 
Sengizamile kaninginingi Ngizam' ukuthol' imfihlo Noma ngumeeb' imbala, Ukuth' uban' ohlala ngale Phezu kwamafu, nangaphezu Kobuhlaz' obumangalisayo! \ 
Uma ngibuz' abakhonz' iNkosi Bangitshela yiKhaya layo leliya, Lapho kuhlal' abakhethiwe bayo, Lapho kuhlala kuhutshwa kujatshulwa, 
Laph' isigcino kuyisiqalo, isiqalo kuyisigcino, Ukuhwalala kuwukuntwela, ukukhanya Okungalothoki, indumiso yaphakade! 
Lapho kungamaywa khona, UMoya weWundlu uyabondla, Akulinywa, akulalwa, akuvukwa; Laph' insweb' ibhul' umbethe Ubukhazikhaz' obuxhophayo, Nemisebe yakhon' esasiliva, Nezingiloz' eziphila ngoMoya Zihuba zidumis' uMenzi wazo, 
Zizungez' isihlal' esikhazimulayo somusa Ophilisa nath' esisekowezilingo. 
23 




 
24 
Uma ngidlulela koSosayensi Bangisanganis' ikhanda ngeneazo, Bath'awukho kwawona lombala. Bangitshel' inqabakayitshelwana Ukuthi yimibal' ehlukene Entshontshwa zinyanga nemihlaba, Eminy' elangeni ith' ingaxubana Izal' ubuluhlaz' obukhang' izwe, Ubuluhlaz' obukhang' ulwandle Lungabe lusazaz' ukuthi luyini, 
Luzike lufane nombala wesibhakabhaka. 
Ngabe ngempela kunjani ngalena? Mhlawumbe kukhon' isihlalo soBukhosi Laph' iWundlu !ibusa khona no Yise NoMoy' oyiNgewele nezingilozi? Mhlawumbe kukhon' eminy' imihlaba Lapho kuhlala khon' uKhayini 
Nabant' adukela kubona? 
Mhlawumbe ngumhol' okhamisiJe 
Laph' abadlul' emhlabeni bebonana 
Khona, laph' iminden' ibuy' ibingelelane? Mhlawumb' akukho lutho ngaphandle komoya Ohlal' ueul' ingom' engalalelwa muntu, Ulolozel' amaf' agwaee phansi kwawo! 
lkhanda lisesinda namanje, Ingqond' isadunyelwa ngempela. Ngiyaeela dadewethu ngihlebele, Ngiyanxusa mfowethu ngazise, 
Ngabe kunjani ngale kwesibhakabhaka? 
 18. NGIZWA IZWI M.M.Mhlongo 
Ngizw' izw' ekuseni ngovivi Lingimemez' emfunden' eluhlaza, Ngivuke ngibhul' umbethe ngingazi Ngibabel' ukubon' isidalwa Esingimemeza ngilele. 
'Ma ngithushuk' ezintabeni 
Ezigqize ngemigqiz' esasibhakabhaka, Ngikhilikithele ngikhangw', umlalamvubu Ngithi makub' izwi lizifihle kuwo, 
Naw' uququbal' unganginaki, Nesibhakabhak' esigqize ngemvu, Siqhweb' ulwandl' olugubhuzelayo, Ngibukwe ngibe yinhlekisa. 
Ngizw' izw' ezindwanini zotshani, Lihlebeza lingibiza, lihlebeza, Ngisondele, ngieathama, ngelhukile Kuhlwile, kumnyama, angiboni, Nezihlonono zi!ibel' ukuhaya 
Zivunyelwe zindwani zotshani, 
Ezigqok' izigqok' ezikhany' Hanga, Zingishay' indiva ngeduke.' 
Ngizw' izw' ezintabeni 
Laph' imiehaehazo yehl' igibelana Namatshe, iwaqwaqwad' a~akhanda kwa,a, Phansi izimbali zilhe shaye, 
Zigabiselana ngezinswebu, : 
Ebomvu, emhlophe, ephuzi, 
Amakh' athi thaphu, kube mnandi, Amanz' ahlek' usul' edlul' eshushuluza. 
25 




 
26 
Noma ngicingisis' ezingoxini, 
Phansi kwezimbali ngibheke, Ngikhangwe yimiculo yezinyosi Zenanel' ubumtoti bompe, 
Ehlathini ngisondele, hleze 
Ngikubone zwi lemilingo, 
Izinkawu zidonsana ngemisila, Ngiphenduk' isiluthuluthu sokuluthwa. 
Zibuhlung' izinyawo, nomzimba Unezidubulu, ngifunana nezwi, Sengiqhum' iminkenke nenkwali Ngilandelana noth' olungelutho, Ngicingana nezw' elingivus' ubusuku Ngidabul' amahlathi, ngibhul' umbethe, Ngiqhuzulw' amatshe, ngihlatshw' ameva; Namuhla ngikutholil' ukuthula. 
Noma sengikhathele, Thula wami lalela: 
Uyalibon' ilang' elishonayo Phew kwezintaba lizembesa 
Ngombala wegolide, imiseb' isikhomba, Makube kuehazani lokhu? 
Izindlela zokufa kwethu zifana Nemisebe yon' engaziw' ukuth' ivela Kanjani, okwethu nawe akwaziwa, Okwasihlanganisa kwaziw' abaphansi, Okosihlukanisa kob' okwezandla. 
Ngisho senginezidubulu Nokuthula ngizwe, Uyayibon' impophoma phakathi kwezintaba Izilahl' esiwen' esesatshwa zilwane: 
Uyawabon' amanz' angesabi lutho Ezidel' impilo yaw' egxuma 
Ngob' ejah' ukulik' ebumnandini. Yimpilo lena: kufanele uziphilise; Nathi sihlalelwe yimibuz' eminingi. Satholana kanjani, savumelana ngani? Asiziphose kulelilwa elikhamisile Impilo entsha soyithol' esigcinwe~i. Ngizw' izw' elipholile lingihlebela: 
"UNokuthula yinqaba yakho!" 
 19. NGIBAMBE UTALAGU M,M,Mhlongo 
Laph' imizwilil' ihub' ingoma yemvaleliso, Nezimazi zibhonsela maneno 
Nehelehele lishweza kanea~e' 
Kulelitsh' engiqhwakele kula 
N gibllk' amanz' eewebezela, 
Imieabang' isabalele nekhanda. 
Noma ngikwezimbili ngikhong' ubuthongo, Bungazimiseli nakanean' uklllika 
Ngibon' izithombe zidllll' okwebhayisikobho, Banke bedlule ngehllb' okomoya - 
Esakho sime. singibllke, singihaqe, 
Ngizwe kllmfom' 11l11jlllllko. 
27 




   
28 
Buze behl' ubuthong' ekugcineni, Ngizibone sengihleli naw' ohlazeni, 
Isiziba samanzi siluhlaz' ezansi kwezinyawo, Sigqolozel' ilanga liguqul' ingubo yakwamhlaba, Lingena kweyamathong' ebomvu, 
Liyogubh' umkhosi wothando Iwethu. 
Sisuke laph' injabul' iphuphuma, Sigcogcom' ongath' umhlab' owethu, Sizulazul' ohlazeni lwemvelo, Sigaxene sithililek' entokozweni, Ungilinganisel' uthando lwakho kimi: 
Ngiyavuka ekuseni, awusekho! 
Noma ngibuzw' lIbllnzim' obunqala Bokwamukel' ukwahlulw'a ngingalwanga, Ngemukel' engingakucelanga, ngiyacela; Inhliziyo nezifiso zami kugcine, 
Urn' ungenakuzigeina, zenekel' ozidingayo Makub' asind' ezilingweni. 
Mina ngosala nodengezi, 
Kulona ngikhongozel' imvula yezinyembezi. Ngizolubek' imini nobllsuku 
Maduze nesigqiki sokucamela, 
Nakuba ngibhong' emswanini 
Ngigquma ndawony' okukakotshi. 
Ebhodweni ngizodl' isijaban' esiqumbisayo, Nokh' okungena ngomlom' akoni. Ngizohlala namehl' anezichibi, 
Nenhliziy' echinc' igazi, 
Nengqond' eyaluz' ikufuna, 
Ngoba ngilahlwe nguNodoli. 
20. UMIYANE M.M.Mhlongo 
Ngibasathe ngiyalala Wangilolozel' ungihlebela, Ungiculela ngephimb' elimnandi, Ushay' ingoma yemizwilili, Kant' ungilutha ngibhekil~. 
Ngithe ngisalalel' umcu!o Omnandi, ngisafllnda nokubetha Ugubhu lwakhona oluntongoloza Kunyakaze nezinteth' etshanini, Kanti sengileswel' igazi lami. 
Wemiyan' usushonephi? 
Wangilutha ngobumnandi, wangibheca Ngokuntllla, sengihambe ngiyingaza Ngingazi laph' engiya khona, Ngiyaluz' okwamaf' emkhathini, Sengath axoshiw' ezulwini; 
Hawu. miyane! 
Ngiyezw' awuqali ngami, 
Kade wawubatinyela ngomalaleveva Basale beqhaqhazela bekwesaba, Bakhuleke baguq' uma bekubona, Bethul' izigqoko bakhase phansi, Uthath' igazi basale benkemile, Bentongolozelwa yizwi lakho Eliphole nobubi phakathi. 
29 




 
Ngiyawubong' umqhele wameva. Angiwuding' umeulo oyineombo, Kanti ngilindelwe wugibe. Abanalo yini abakin' igazi? Wazoqok' insweb' ethe tsu, 
K weziluthuthuv' umeu!' awaziwa yini? Ngiyeke mluthi ndini! 
Ngiyeke' 
Ngiyeke' 
Ngi- ! 
21. NGENGAMA ITHUNA LIKAMKHULU M.M.Mhlongo 
Njomane kaMgabh' eyeduka Iminyakanyaka, kwathi kowesine Yatholakala, yabuy' isiphethe Isibhuzazana! 
Mhlong' omkhulu! 
Nguwe lowo babamkhlllu! 
Ngiyavum' awakh' amehlo 
     Aeimez' awam' engakalibon' ilanga, 30 Nokho ngiyacela. ngibheke! 
Khuluma ngemba!' emhlophe 
Emile phezu kwengewaba lakho Engibingelela nja!' uma ngengama Ikhanda lakh' elingwevu, 
lngixhawule ngamanz' agingqika Ngentobeko phezu kwamaqabunga. Ngiyaphosis' ukuthi ngamanzi. Akusiy' imikhonzo yakho mkhulu Equbuk' ezinweleni zakh' ezingwevu, Kungath' usazihlale!' emlindaziko Kant' usuthll!' endlini yakho wedwa Lapho kungakhali khwibi khona? 
Ngibingelele ngenyon' eneane Eeula nja!' uma ngimile 
Duze nendlu yakho yokuphela. 
Ungash' ukuthi ngiphaphile Ngikubuk' emehlwen' ulele; Ngiee!' izwi lakho nje, Ngixhawule ngesandla sakho nje, Kengizw' umuzwa wakho nje Emva kokwengam' ithuna lakho. 
Ngintshontshe!' obakh' ubuqhawe Obakunqobisa waze wamdala, Ngiphose!' isikhali zobudoda Ngibhekane nempi!' osewayehlula, Ngiphe namazw' olwakh' ulimi Ngiphendu!' izineiji zezinkulumo zezwe. 
Ngiph' umqond' obanzi nojulile Ngawo ngond!' iband!' elimpisholo, Ngiphose!' am and!' amakhulll Ngibhekane nezidingo zomuzi. Okokugeina, Khulamini, 
Nginik' uzwelo nesibindi nobuntu Ngieobele!' ukulunga kwabami, Ngieobelel' uthando Iwesizwe. 
31 




 
32 
22. MBAL! Y AMI NGIY AKULANDELA 
M.M.Mhlongo 
o Nkosi! 
Iyini kanti impilo? 
Kuyin' ukuqhakaza kwembali 
Oyibon' iqhakazil' uphans' cdotsheni. Uphokophel' ukuya kuyo 
Uyaqamb' uyafika kuyo 
Ukuqhakaza kwayo sekuyizolo? 
Nkosi ngizodlani? Ungephuce isinkwa sami, Nkosi ngizobukani? 
lsusiwe imbali yami, Sisusiw' isibuko sokuzibuka; Urn' izinyo liphumile Akusali sisini na? 
Esikbumbuz' imihla namalanga 
Ukuth' int' ewusizo yake yakhona, Nkosi yelaph' umoya wami 
Udebezwe zinziph' ezibukhali zokufa, Mdali, phakamis' umphefumulo wami, Ngihambisane negugu lami. 
Mbali yami ngiyakulandela, 
23. ESIFUBENI SIKAMAME N. 1. N xumalo 
Ngiyiqanjan' elibukuzelayo, 
Uboya busaphuphuzela ebusweni, Ngipiqoza, ngizamula, ngikhala Kudume izindonga engigcinwe kuzo, Nganginakho ukufudumala kothando, Ukufudumala kocansi olubanzi Engangiwabeke kulo amathanjana ami; Esifubeni sikamame, 
Sasithi lapho sibhakuzela sehla Senyuka ephefumula ngobunzima, Ngimsinda mina ngingamzweli, 
Ngikhiph' amathe nokunye, ngingenandaba, Kodw' azisukang' izingalo zakbe kimi, Wangigcina njal' esifubeni sakhe 
Esengith' uma ngisibuka riamhlanje Ngingayeki ukumbonga ngincincize, 
Esifubeni sikamamc 
Laph' ubukhona bami buvela khona, Laph' injabulo yami yaqala khona, Ngavikelek' emikhontweni emibi Elethwa yimpilo kuluntu oluphilayo, Ngaphepha nasemicibisholweni ehlabayo Eyayingephuca impilo yami Ngisesibayeni sezingalo nesifuba. 
33 




 
34 
Noma sengikhulile ngingaka, Umhlaba engangiphila kuwo Ngisawukhumbula ngobuhle bawo, Kuwo ngangizilalela uma ngithanda, Kuwo ngangizidlalela kllngellltho, KlIwo ngangizidlela kungecala, KlIngekho zinhlupho, ngingazi nsizi, Esifllbeni sikamame. 
Marne, yiso lesi? 
Yiso lesisifuba esasiyintaba, 
Ngihlala kuso kusal' enkul' indawo? Wo he! Ngisibona sesinciphile manje, Sesidliwe yiminyaka yempilo, 
Sinjena nje sasigllgiswa yimina Ngishlldula kllso imihla namalanga; Ungab' lIsangithatha nje kllso? 
Esifllbcni sikamamc, 
Esidlekeni sami esidala, 
Eklljabulcni kwami oklldala, Ekllthokomalcni kwam' osekwadlula, Laph' izinycmbezi zami zasala khona. Lapho nobubi bami buqaqclc khona, Laph' ukuphila kwami kwalondeka khona, Khona csifubcni sikamamc. 
24. ZINGELOSI ZEZULU NGIHANQENI 
N, J.Nxumalo 
Lapho uwonkan' esengijikele, Ngingellltho, sengidicelwe phansi, Sengingumtshingo ubethwa ngubani, Sengilahlwe ngabakwethu bonkana, Nabathi bayangithanda sebengidelile, Ngangedwa obishini olumnyama, Ngifukuza ngivukuz' okwemvukuzane Yon' efun' ukuphumela phezulu 
Lapho uwonkana ezithokozisa khona, Sengiqllndeke namehlo ngififiyela, Ngibhek' ikllsasa lami engingasaliqondi Noma limnyama noma liyakhanya: 
Zithllnywa zczulu ningangishiyi. 
Noma scngiphcndllkc intabakazi, 
Izinkom' ezingangamazeze zitibilela kimi, Zidla utshani zcnyuka ziya phczulu, Ngikwczimnyama iziphaqa zczwe, Inyama isiphenduk' utalagu lIqobo, Amanz' umlomo wami ungasawatholi, Ngigodola noma ngikhudumclc, 
Kudc nalab' abangikhothayo mina, Ningihanqe njalo ngokubekczcla, Ningihanqc njalo ngomusa, 
'Zc ngivuleke amchlo ngibonc 
Kude laph' owasenzay' esibizela khona Sonkc thina zidalwa zomhlaba. 
35 




 
Mangingakhuhekiswa ngamatshe USathan' awabeke endleleni yami. Mangibe nani kuze kube phakade Ningangishiyi nakanye, hleze ngife Ngiwushiy' umsebenzi unqwabelene. Mangibuzwe ubukhona benu zithunywa Bungihanqa bungithokomalisa Ngokungemboza ngembeleko yewlu Ubukhulu benu obungashazwa Mabukhanye emehlweni ami nasolwimini Ukuz' izilingo zingidedukele ngisafika. 
Lapho ngihle!' okwenhlanz' emanzini, Ngingaz' ukuthi ayophenduka nini abe yiqhwa, Nami ngibulaleke ngingenakuzabalaza, Kulethen' ukufudumala kwenu zithunywa 
'Ze umculo wabafowethu abaphezulu Ufinyelel' ezindlebeni zami ezinesigonogono, Ngobumnandi bawo igezeke ibe mhlophe. 
	Ubukhona benu eduzane kwami 	. 
Mabuwaphebeze amakhubalo namakhathazo Eza ngemimoy' engijuqula umphefumulo Ukuze ngingawufez' umsebenzi engiwunikiwe. Zingelosi zew!u ngihanqeni 
Ningikhoselis' emaphikweni enu. 
Uma ngisezinqoleni wmlil' ezigijimayo, Ezintininiza ziphephuk' okomoya, 
Nibe nami ningiphephis' ezingozini. Ebusuk' inyang' isihambela nhlanye, Ubusuku bungigubuzele ngingaboni 
Nom' ukhona yin' opheth' ummese eceleni Kwami, nom' ungilalele ngevolovolo, 
Mangisizwe isandla senu singivikela 
Kuleyondaw' ongidubulay' esophe yona, Kuleyondaw' ongigwazay' ebewngigwaza kuyona, Ngithi ngingawenz' umsebenzi wami, 
"lzifiso zam' wnke singafezeka", 
36 Ningithathe ngentando yeNkosi. 
Maningangishiyi zithunywa zezulu, Anginakuniyeka nami ningangibusisanga Ukuze lendawo engihleli kuynna 
Ibizwe njengendaw' e!ikhaya likaJehova. Ngiyanicela, ngiyanicela, ngiyanicela. Ngimnyama nginjena, ngiyaninxusa, Nginicela ngizidabula kwazidwedwana, Izwi lami !isho ngosiz' olubuhlungu, Lihoshoza lilingis' elenkunz' ikhonya; Ngiyasho ngiyaphindaphinda njalo Ngithi ngifihleni ningiphephise, Zingelosi zezulu ngihanqeni. 
25. SlY AZAMA SIYEHLULEKA N.J.Nxumalo 
Imililo yempilo iya,ihangula 
Sibe yizinkohlo zamalahle, Amakhaz' amakhulu ayasigodolisa Sibe ngamaqhwa abandayo, 
Kodwa siya phambi!' ekuphumuleni Laph' injabulo iyinala khona, 
Laph' intokoz' idubukele khona. 
Ubunzima buyasishuka,huka, Busishiye singelutho siyizimfivilithi; Ukuhlupheka nakho kuyasinweba Sibe yimigojojo engenamsebenzi, Kodwa siya phambi!' ekuthuleni Laph' ukwejaja kugcwele khona, Laph' ukwenama kuhlala khona. 
37 




 
38 
Sivuka siphenduk' imihla ngemihla Okombengo wenyam' emlilweni, Sihlihle simfimfe amafutha Ayizinyembezi zokuhlina kwethu, Kodwa siya phambil' enkululekweni Laph' ukwethaba kukuningi khona, Laph' izifiso zethu zifezeka khona. 
Emini silandel' ifu elimnyama, Ebusuku silandel' umlilo obomvu, Sidlwathiz' ehlane elinesihlabathi Esivuth' ezinyaweni sisibhonxule, Kodwa siya phambi!' ekujabuleni Lapho kudliwa khona uju, 
Lapho kubuswa khona ngobisi. 
Sihlephuk' izingaln nezinyawo, 
Sisikwa yimishini siwelwa nangamatshe, Siphume siqhuga kuqaqamba, 
Amathambo evavekile nezinyama zivuthuka, Kodwa siya phambi!' ekwethabeni 
Laph' imiphefumul' ingaphuki khona, 
Laph izingqondo zixazuloleka khona. 
Siyazama siyehluleka, 
Kodw' asehluleki ukuzama Ngoba siyabona ngaphesheya Laph' amehlo eth' ebheke khona; Ngokubekezela siyofika, 
Ngothand' amaqhuz'endlela siyowalolonga, Ngomus' ameva empilo siyowagqiba. 
26. MASIYE ECELENI KOMFULA N. J.Nxumalo 
Phansi ngasentabeni yakwaNtshosho, Duze neminqandani nezabute, 
Laph' owakhona umoya upholile Wenamisa umphefumulo okhathazekile, Kunomful' ogwintshiza okwebululu Sengath' awufuni, kumbe wesab' ikusasa; Umfulakazi onomusa uMgcikiza. 
Masiye eceleni kwawo sithandwa sami, Siyoxoxelana ngothando Iwethu. 
Ngikhathele wukuzulazula ezitaladini, Ngehla ngenyuka ngishiswa yilanga, Izinhlupheko zomhlaba zingishuka Zinginwephuz' okwengcang' idla unogwaja. Kepha manje ngifun' ukuyophumula, Ngifuna ukuyozithob' amanxeba enzondo. Masiye eceleni komfula 
Siyotekula, sidlaladlale, sijabule. 
Kudala ngikugcinile sithandwa sami, Amehlo akh' aqhakaza okwezinkanyezi, Ngifun' ukuyowabukela eduze nomfula Ukuze kuthi noma kufika umoya Uphepheth' arnanye amakhwifizan' amanzi, K wenzeke uthungo lwenkosazana 
Oluhlala lapho narnehl' akh' ehlala khona; Ezintabeni angebaluleke ngalutho; Ngakho-ke rnasiye eceleni komfula. 
39 




 
40 
Ngish' amadlozi akwaNdwandw' ayephuza Kulo lelibululu elithubeleza izintaba, 
Nom' esekwelamathongo kungenzeka Ukuthi ancel' imibele yalo. 
Uma singakhona ngizowabikcla 
Ukuthi nguwen' ongigade umphefumulo Wami kulelinxuluma likaMkhatshwa, Mhlawumbe ayosijikijelela nezinhlahla Eziyosiphephisa naphezu kweziphepho. 
Ngibambe ngesandla, 
Masehle amawa sewuke izinkalo, Sizidlul' izimbila emigedeni yazo, 
Singabanaki nonogwaja laph' abathukuse khona, Nezinkom' ezihlwabulayo zikhathele 
Zizilahle phansi singazishayi mkhuba, 
K wabanl' abahamba ngendlela sibancishe Amehlo nabo singabavumeli basimise Ngoba sobabili siphikelel' eceleni komfula. 
Awomanga? 
Ngomile mina, ndoni yamanzi, 
Kudala futhi ngijuluka ngiba mdixa, Ngifun' ukuya ngasemfuleni uMgcikiza Lapho ngiyogezeka khona nomphefumulo Obungcoliswe ngabantu wen a ungekho: 
Masihambe sithandwa, Masihambe sithandwa, Masiye eceleni komfula. 
27. UBUSIKA WUBUSUKU N.J.Nxumalo 
Lapho seliya ngomutsha wendoda Ilanga losuku oluwunyaka, Sckuqala nokulala ungqoqwane, llanga sclihambela nhlanye. 
Abant' ubabone sebegxushek' amajazi, Kukub' izingane seziqoqen' ezindlini, Busuke sebufikil' ubusuk' obuwubusika. 
lzigebengu ezingamakhaza sezidlangile, Zigwaz' abantu ngemimes' eyimikhuhlane, Lithi noma liphuma iqhawekazi 
Uzwe kuthiwa seligwaziwe 
Yizigebengu zobusik' obuwubusuku Nantiya selilele phansi ligula, 
Amafinyil' esegxiza cphuma ngamakhala. 
Uma sebufikil' ubusika bansondo, Ezweni lonke kuba nokuthula, Nomalalepayipini babalekel' ezindlini Lapho kubaswe khona imililo, Bazithukuse amakhanda bezivikela. Lapho ibhodwe lokudla kwakusihlwa Selixhwathe laze lawohloka eziko, Phans' emigwaqeni naphansi kwamatshe, lzintomb' ezibomvu ziyajuluka, 
Zithwel' amagobongo namaqoma, 
Zibona sekuhwalala seliyoshona, 
Um' uthi uyazithinta zikuntinyele: 
Zitatamise zilekelelane ziy' exhibeni Ngoba nakh' ebusuku akusaphunywa. 
41 




 
42 
Kodw' ilangabi lipheshulwa ngumoya, Sclize lahambcla kud' ezintabeni, Liyeke!' izidalwa zomhlaba zihlupheka Zingasebenzi kahle ebumnyameni, 
K wamijuluko yezisebenzi ebisiphezulu Ayisehli inethe kuvuthw' okutshaliwe. 
28. UNGALILAHLI ITHEMBA! Ralph B.Mahlangu 
Nxa owakh' umoya ukhathazekile umnyam' okwezulu lihlomile, Nxa kowakh' umoya kuphamban' imibane ekhafula ukufa, 
Nxa kowakh' umoya izulu liduma Iiqeqcbula, 
Nxa imvula Iiyithela ngezinkani kuhle kukazamcolo, 
Nxa imifula igcwele, igobhoza idl' izindwani iza nezikhukhula, Nxa owakh' umoya nomzimba kusengozini kuzulclw' amanqe, Zama ukuphumula uma kunokwenzeka, kodwa ungalah!' ithemha. 
Nxa kungathi kweyakh' impilo izinto azihambi ngemfanclo, Nxa kungathi amathongo akini akufulathele akushiya, 
Nxa umendo ohamba ngaw' ugcwele amcva namakhakhasi, Nxa uphclelwa izimali nezikweletu zidlangile zanda, 
Nxa izinhlupheko zikucindezela ph ansi zimuka nawe. 
Nala kuthi moyizela kodwa uzifumanise usuhlina, 
Zama ukuphumula uma kunokwenzeka, kodwa ungalah!' ithemba. 
Kufane!' uhlale wazi ukuthi impilo iyinkinga engaqondakali, La kungathi usuqa!' ukuyiqonda, ishabala!' iphele!' emoyeni; Ngokungayiqondi abanye bayifuman' ingengangabo badikibale, Balah!' ithemba ngalenkath' impumelelo ibe iseduze ukub' 
ababalekanga; 
Ngakho-ke nawe mngane lIngabodikibala ulahle ithemba, Nxa inhliziyo yakh' imnyama icindezelwa lIblinzima, Ngokuba ungase uphllmelele nxa uqinis' imihlathi ubekezela. 
Kaningi impumelelo ibonakala kwangathi ikudc Ie Kulowo ocindezelwc umthwalo onzima emahlombc ak"e Ngcnyc inkathi aze aphclclwc amandla alah!' ithcmba, 
Kanti-ke kungayo Icnkatbi lapho umq"clc wokunqob' USUSCdllZC, Okothi lap"o sckukude cmuva naphambili akhale zomc, 
Nxa cscbon' lIkuthi impumelelo yayisisczandleni zakhe, 
Ukuba waycbekezelile wangalilahla ithemba. 
43 




 
Ukungaphumeleli kungukuphumelela kuhlanezelwe, 
Ngokuba ukubekezel' ekungaphumeleleni kuletha impumelelo, Ungeke wazi mngane ukuth' umqhele wempumelel' useduze kangakanani 
Ngalenkathi wen'ucabanga ukuthi ukude Ie -, useduze, Ngakho-ke la izikhukhula nezinsizi kukucindezela kumuka nawe, lbamb' impi uqine, ungaphenduk' ufulathele okwegwala, Ngokuba umqhele wempumelelo usungqongqoza emnyango. 
29, "UMNANDI WETSHW ALA!" Ralph B. M ahlangu 
Maye webabo! Umnandi we Tshwala! Ubumnandi bakho bunjengoju lwezinyosi; Bengingaz' ukuthi uzongidonsa ungihehe, Ungidonsel' ebumnandini ebengingakabazi, 
Nami ngidonseke ngahungek' okovemvane lwasendle, Ngifike wangixhakathela wangibamb' okukanoxhaka, Angibange ngisathola namandla okudlubulundela, Ngagcina sengiyisiboshwa sakho ngeqiniso. 
Maye webabo! Umnandi weTshwala! Bengingabaz' ubuningi bamabutho akho, Nokuth' amakholw' akho maningi ngokunqabile, lzindlu zokuwathwala ngothi lwawo azanele, Awakho amasonto ahlala egcwele echichima, Elakho ivangeli alidingi sazi sokulichaza, 
     Ngoba ngokwalo nje linewozawoza eliyisimaoga, 44 Limangalisa wonk' uwonke abambe ongezansi. 
\ \ 
I \ 
Maye webabo! Umnandi weTshwala! 
Kuwo onke amagumbi amane omhlaba, 
Akukho nkosi enesizw' esikhulu njengawe, 
Akukho nkosi ehlonishwayo kakhulu njengawe, Akukho nkosi ekhonzwayo ikhothanyelwe njengawe, Onk' amakhosi namakhosana omhlaba ayakwesaba, Nxa elakho izwi seliphumile aliphikiswa muntu, Aguqa 'phansi akhuleke kudume: "Bayede!". 
Maye webabo! Umnandi weTshwala! Kuwe ubandlululo alunayo indawo, 
Uthatha wena muntu onsundu nawe mun!' omhlophe, Awunaki sikhundla sankosana nasamfokazana, 
Phela kungakho nje awakho amasonto echichima, Ngoba-ke elakho ivangeli lishumayela ubunye, Ubunye bezizwe eziphansi komthunzi welanga. 
Maye webabo! Umnandi weTshwala! 
Ubatshazw' ukhonzwe udunyiswe ngeqiniso, Akukho mkhosi namcimbi lapho ungekho khona, Akukho mhlangano nambizo lapho ungekho khona, 
Nxa wen a ukhona kuyabuswa, kuthokozwe, kwenanywe, Basho nokusho ukuthi idili lenziwe ngumninilo, 
Kanti nxa ungekho kusuka esinamandla isilil0, 
Basho nokush' ukuthi kuboshelwe inja nogodo. 
Maye webabo! Umnandi weTshwala! Ufika qede uvel' obala ungabuzwa, Ufike qede usondele mathuph' endodeni, Ungene phakathi ezibilini ezibilayo, 
Usungule umsebenzi wakho wokubashukashuka, Ngesikhul' isivinin' ugijime ngemithambo yegazi, Usabalale nomzimba uze ufike nasengqondweni, Uyidunge, isangane, igcine isindiyaza. 
45 




 
46 
Maye webabo! Umnandi weTshwala! Uftka kuthi cosololo enhliziyweni, Abahlupbekile nabalusizi bajabule, 
Nxa benawe bakhohlwa nya izinhluphekwana zabo, Ngob' ungumduduzi wabahluphekile nabalusizi, Ubaduduza-ke baduduzeke ngeyakho induduzo, Nakuba leyonduduzo kungeyesikhathi esincane, Nokho baphuza badele, bakhohlwe usizi Iwabo. 
Maye webabo! Umnandi weTshwala! Kwabanamahloni uwaqeda aphele nya, 
Baqekethe, baqine okwentwala yesidwaba, Amagwala uwanika isibindi esingandile, 
Isibindi sokutshelekwa, angenaso la ungekho, Ungawezwa eqhosha, egoloza, edaza nenkanyana, Amaqhawe nezingwazi ukunik'ullloya ayulele, Axoxe ngokuhlaban' ezimpini esezadlula. 
Maye webabo! Umnandi weTshwala! Ngikwesaba nokukwesaba ngokwesabeka, Kukaningi ngizwa ngezakho izigemegeme, Kukaningi ngibona ezakho izigemegeme, lzigemegellle ngempela zamanyala nencithakalo, Eneithakalo esichithekile ingenakubuthelwa, Ngoba-ke phela osekuchithekile sekuchithekile, Okwenzekile kungeke kwaba okungenzekile. 
Maye webabo' Umnandi weTshwala! 
Ngikwesaba nokukwesaba ngokwesabeku, 
Kade ngibon' ezakh' izikhonzi ziyathazela, Ziyathazelu, ziphuphuthek' okwesiphuphutheki, Siphuphutheka, sithubeleza sibheke enyangeni, Kaningi ngibona ziphangalala ziphelelwa ngamandla, Zigcine zigengelezile zishaye amanhlakollluzi, 
Zilaie, zingazi ukuthi izulu lidumephi. 
Maye webabo! Umnandi weTshwala! Kodw' eyakho imiphumela ngiyayesaba, Laphaya ususe enkulu impi kwagwazwana, Abanye-ke basale lapho ebibambene khona, Basala belele umlalela ongowafuthifuthi, 
Abanye baphapham' ezibhedlela belale ngayizolo, Baphaphama qede baqalaza bethukile bemangele, Ngoba betholwe, bathwala besadungeke ingqondo. 
Maye webabo! Umnandi weTshwala! 
Kodw' eyakho imiphullleia ngiyayesaba, Laphaya ekhaya abomndeni bahluphekile, Abantwana-ke bakhale zoma ngoba bengadlile, 
Phela wonk' umholo udliwe waewila kuwe Tshwala, Umnumzane un gene eseyathazela ebuthelile, 
Waftka ekhaya wakhwela wazehlela ngenduku, Kuxatshanwe kwagcina sekuchitheke wonk' umuzL 
Maye webabo! Umnandi weTshwala! 
Yebo, ngiyayuma uyinkosi ebusayo, 
Uyinkosi eletha intokozo nenduduzo, 
Uyinkosi ebatshazwa, ithandwe isizwe sonke, Kodwa ngithi eyakho imisebenzi nemiphulllela, Ihlasimulis' umzimba, idunge isanganis' ingqondo, 
Noma uthandwa nokuthandwa, ngikwesaba nokukwesaba, Ngiqom' ukudingiswa kwelakh' izwe ngingakukhonzi. 
47 




 
 
48 
30, CHIBIKAZI LASEKHOSI (Kosi Bay) 
Ralph B, Mahlangu 
Chibikazi laseKhosi, kodwa ngizothini ngawe? 
Uma ngihlezi phansi ngikueabang.a ngimelw' ingqondo, 
Uma ngithi ngivu!' umlomo ngiyakuehaza kushwaban' ulimi Ngishaywe uvalo kuxeg' amadolo ngiphelelwe ngamandla. ' Nglphelelwa amazwi okwesoka lehlulwa intombi, 
Elakh' igama ngilihlonipha okukamakoti ehloniph' elikayisezala. 
Ukuba ngazalwa ngamagagu ngakube ngihaya, Ngiqoph' ingoma kanokusho ngihlabelele ngawe, Nglhlabelele kuze kushe izwi lihoshoze, 
Ukuba ngazalwa izimbongi ngakube ngiyakubonga, Nglkusho ngezakini izibongo zakwaChibi, Ngikuhashe ngezakini izithopho kunane!' amawa. 
Ungudumakude kuhle komfo kaShange,! 
Ungudumezweni kuhle kwezinyane lesilo! 
Olwakh' udumo luzwaka!' enhla eNyakatho, AbaseNingizimu baluzwe qede baphangelana beza kuwe, AbaseNtshonalanga baluzwc babophe!' izinqola zasuka, Kusale abaseMpumalanga ngoba kusekhaya kini konyoko. 
Uhalakasha olunsongensonge oluqhamuk' cNingizimu, Lwasongela umuntu ethi uwel' ezibukweni waminza. 
Uhalakasha engilubone ngikud' ezintabeni zakwaMazambane Ngathi ngiyasondela Iwahwaqabala Iwamagubudlana amane, ' AbawazlYo bathe oManzimnyama, oNhlange, oSifonqo noGuma. Bathl lugubudlele lusuth' inyama yezingwenya nezimvubu. 
Ingudlamahlathi egud!' amahlathi akwaMadipha naseNknvukeni, Yaye yagudla amahlathi akwaMazambane nakwaMahlungula. Ugege gegelagege untaba zonke ziyamgegela, 
Ugegelwe ezakwaMadipha wagegelwa nezaseNkovukeni, EzakwaMahlungula nezakwaBangizwe zihambele kude zamhlonipha. EzasePutukezi zimbone eza kude zarndedel' indlela. 
Intombi eqhamuke kude eNingizimu yeza isichobozela, Ngafunga ngathi ihlangabeza usukasihambe wesoka, Unsizwa zimbon' eza kude zathwa!'zihlangu zabaleka, Zathi ubuhle bakhe buyesabeka buyaxhopha, 
Kanti ugeza ngolunamandla Iwezimvubu. 
Ungithathile wangikhanga ntombi yaseMaputa, 
Ngikuthande lapho ngimi ezintabeni zaseThrelfall, 
Ngimi ngikusinga uza kude eNingizimu ueothoza. Ngikuthande lapho inhlamvu yelanga iphum' eMpumalanga, Lapho isisabalalise imisebe yalo ihlaba phezu kwakho, Ikuvunulise ngengubo kanokusho yegolide okwendlovukazi. 
Ngikuthandile ungenkatha ntombi yaseMaputa, Ngikuthande lapho ngimi izintabeni zaseNkovukeni, Ngimi ngikusinga uza kude eNingizimu ueothoza, 
Lapho inhlamvu yelanga isiyosithela ngale kwamagquma, Lapho imisebe yalo isisabalele ihlaba phezu kwakho, Usuvunule ueonsa okukamakoti ehlangabeza umkhwenyana. 
Chibikazi laseKhosi, kodwa ngingathini ngawe? KwabaseMpumalanga unjengomame nomvikeli wabo, 
Nxa lomisile umashayandawonye edlangile emuka nabo, Baphendukisa amehlo abo bawabhekise kuwe nina, 
Ngoba nguwe ozaziyo izinsizi nezinhlupheko zabo, Wena-ke njengomame wesu!' izinyembezi zabo ubancelise. 
49 




 
50 
31. ZINTABA NANI MAGQUMA Ralph B. Mahlangu 
Zinlaba nani magqum3, 
Selokhu lathi nhlo elakwamhlaba, Niyilokhu nijolozele nibheke phezulu, Kazi magugu mani akhangayo aphezulu Eniyilokhu niwagqolozele ningasacwayizi. 
Zintaba nani magquma, 
Selokhu navel a naqhibukisa okwamakhowe, Niyilokhu niyibambile eyomfelandawonye, Yona engahlehli, futhi engayi phambili, Enikumele nenikujongile angikwazi. 
Zintaba nani magquma, 
Nina bosimakade, omakade ebona, Nina eningaguquki ubusika nehlobo, 
Nina eningakugqizi qakala ukubalela kwezulu, 
Nina eningakugqizi qakala ukukhukhula kwezikhukbula. 
Zintaba nani magquma, 
K wangathi kukhulu enikwaziyo nenikugodlile, Kwangathi niqukethe wonke umlando wakwamhlaba 
Ngoba zonke izigemegeme nezehlakalo zenzeka phambi kwenu, Mhlawumbe nami ningangichathazela kolwen' ulwazi Iwakwamhlaba. 
Zintaba nani magquma, 
Ngitsheleni ngitsheleni ningikhinindele ngezakwamhlaba, Lokhu nina nanikhona mhlazane kudalwa u-Adam no-Eva, Nanibabona nalapho betetemuka ensimini yase-EJeni, Nalapho bekhakhabiswa bexoshwa kwelingafelwa nkonyane. 
Zintaba nani magquma, . 
Nina enawubona ngameblo uzamcolo wemihla yawoNowa, Nina enawubona nalowomkhumbi wezindaba unlanta, Waze wagangaleka wathi cababa esiqongweni senu, Ngitsheleni ningikhinindele ukuthi kwakwenzenjani. 
Zintaba nani magquma, 
Nina zinlaba namagquma aseSinayi, 
Nina enabona ukhukhulelangoqo weyakwa-Israyeli, Ichibisile yazibutha phansi kwezinyawo zenu, 
Nina enezwa ukubhavumula koMvelinqangi engasadle nkobe. 
Zintaba nani magquma, 
Nina zintaba namagquma aseJerusalema, 
Nina enabona uNozinsizi eshumayela eqeqebula, Nambona nalapho enyinyitheka ethwele umuthi wehlazo, Waze wagangaleka wafela esiqongweni senu. 
Zintaba nani magquma, . 
Nina zintaba namagquma akithi kwaZulu, 
Ngihlebeleni ninginyenyezele ngodumo Iwamakhos' ohlanga, Ningigeqel' amagula ngokuhlabana kwezingwazi zakithi, Nina boMaqongqo noSandlwana enazibona zidumelana. 
Zintaba nani magquma, 
Nina bosimanganyawo ngokuma ngezinyawo, 
Ngamukeleni mina engiza ngikhasa ngizothekela ulwazi, Hleze nami engiguquguquka okonwabu ngifunde kini Ukuzinza nokuzika kulokho engikwenzayo empilweni yami. 
51 




 
52 
32. SAL'USUNGIDEDELA NGIFE Ralph B. M ahlangu 
Uma wnk' izindlela zivalwe thaqa, 
Zivalwe zabhadulwa ngonobhadula; Kungekho ntuba yokuba ngigulukudele. Ngiphume kulesisifuthefuthe selangabi; Kulesisikhudulllezi sesikhunta sOllloya, Kengiphefulllule umoy' opholile nonempilo; Uma kunje. sal' usungidedela ngife! 
Uma wnk' izindlela zivalwe thaqa. Ngingasakwazi ngisho ukuzenwaya; Ngingasakwaz' ukubona engibathandayo, Ngingasakwazi ngisho ukuphumuza ingqondo; Sengiyisiboshwa nakuba ngingokhululekile. Pho ngingathi yini engingabe ngisayihlalele? UlIla kunje, sal' usungidedela ngife! 
Uma sengivalelwe wnk' izindlela. 
Zivalw' uthango lukasondelangange; Zakakelwa ngolukhulukazi udonga lolu, Lwangisitha ngangabe ngisabona ngaphesheya; Ezweni IikaNonkululeko noNontokow, 
Ezweni langalena kwaNonhleko noNokwenama; Uma kunje. sal' usungidedela ngife! 
Uma ngab' izinto zinjengoba zinje, Zingidida zingisanganis' ingqondo; 
Kuze kubhuz' amabhungezi nezihlonono, Ngize ngindiyazelise okwesindiyandiya; Sengiphenduke ngaba olucosha amaphepha, Pho-ke ngingathi ngisaphilelani kwelimagade? Uma kunje. sal' usungidedela ngife! 
Uma ngabe ziyoba njengoba zinje. 
Kungekho the mba lokuba ziguquke; 
Ziguquke zivuleke nge ionk' izindlela. Kugqashuke wnke izihibe namaketange; Okungibophe nko ngakinatelw' okwesigqila, Pho-ke ngingath' umasiza wengikuphilele yini? Uma kunje, sal' usungidedela ngife! 
53 




 
54 
33. NGOVILAKAZI A1.J.A1.A1pungose 
Qhawe lakith' angikwazi, Ngibon' isiban' osokhele Enkambeni kaZulu wonke; 
Ngobuze bokujula komqondo wami, Ngimangala ngiphinde futhi; Kanjani usibekele baba 
If a likaZulu laphakade. 
Sengafunga ngagomela, 
Um' uZulu engazalelwa Ngonyaka zibe nhlan' izinsizwa Zifuze wena mfo kaVilakazi, UZulu angaguquka ngamandla Ehlazweni akulo namuhla. 
Uma ngithath' izincwadi zakho, ONje Nempela, oNoma Nini; O-Inkondlo KaZulu no-Amal' ezulu, Ngiyabona kulotshiwe ngobunono: 
NguB.W. Vilakazi; Ngipheqez' amakhasi ngiphuze Emthonjeni wamanz'amtoti, Ngingadeli ukuphuza nokho. 
Kufika ngilele noma ngihlezi, "Fak' amafuth' esibanini leso, Asishiyil' uVilakazi naban'ye, Sivuthe sibhebhetheke njalo, UZul' abon' indlel' emhlophe, Aqhubekele phambili futhifuthi." 
Angiphindi ngilale futhi, Angiphindi ngihlale futhi, Kuth' angisukume ngihambe; Ngihambe ngibangephi kndwa? Liphinde futh' izwi lisho, "Thath' usiba qed' ulobe, Ulingise bon' oBhambatha." 
Ngiluthath' usiba ngathula; Kuningi okulungile kwamhlaba, Kuningi okonakele kwamhlaba, Maye! Yikuph' engizokusho? Akushweki, ngizociphiza Izinyembezi ezingasizi lutho; Mangithath' usiba ngigiye NgoVilakaz' amaqhaw' akithi. 
Mdali ngicel' ungithathe 
Nxa isiphelil' eyami 
Imizuzu kwamhlaba. 
Uth' ungangithatha qede Ungisize Somandla, ungibeke Duze noVilakazi wakithi, Lapho ngocela ngokwesaba Ukumxhawula ngentakaso. 
Nxa sengifikile kulelozwe, Nesinqumo sesikhishiwe Ngenkambo yarn' emhlabeni, Ngocela noma ngingangeni, Avezwe entubeni ngixhawule; Kulapho noma ngilahlwa Ngiyozitshela izilahlwa zakithi, 
"Ngimbonil' uBhambatha, ngilibonil' iqhawe." 
55 




 
56 
34. UTHUKELA At.J.At.Atpungose 
Geleza kuze kuse manzi, Nwabuluka mfula wemilandu; Ngikubone ngedlula kuwe Phezul' emqekwini wempucuko; Ngiphinde futhi ngedlula, 
Iso lami alideli kodwa Ukuzisimeka kuwc mfula; Lihlala likhangela ngcngq'aphela, Alideli kodwa, ngiyazisa. 
Nyonyolozani njalo majilimba, Nize ningakhathali nanini, Njengoba nenza emandulo. Likhul' ivuso lenu kithina, Sinibuka siciphiza, njalo Sicabanga ngomlando kaPhunga Ohlala njalo uqoshiwe Entendeni yedanda lenu. 
Cucuzani njalo macubane, Ningaze nempela nadanga!a, Nakuba thina sesihamba Phezu kwenu ngeqholo; Akukho qholo ngaphezulu, Ngaphansi kinina ulotshiwe Umlandu wobabamkhulu Bewela kuwe bechaphaza. 
Guduza mayiwa ungadinwa; Zithwale izindwani uzimukise Phans' esizalweni soThukela. Kulapho wabachitha khona Omkhulu bethu; kalokhu 
Belw' enkul' eNdondakusuka; Yayisichithiwe eny' impi Zebhumbuluk' iziGqoza zensizwa UMbuyaz' otakase njengebhoyi. 
Zaphum' izithunywa zikasibuko SikaMaphitha beNozibe; Phansi, ezansi zifuna 
Isidumbu somntwan' uMbuyazwe: 
Zabuya nazo izidumbu, Sasingekho kodwa esakhe; Kuze kube kalokhu nanamuhla Kekho olaziyo ngamehlo Idlinza lomntwan' eNkosi. 
Geleza kuze kuse manzi, Ungaphinde ukhathale nempela; Angazi uyafuna yini 
Ngiland' ezindala nezintsha, Angifuni kodwa ukugeqa 
Amagula ngingemuki nempcla; Kungcono ngichathaze ithongwane, Ubheme ukholwe nawe futhi, Ungaphinde unginingele, 
Nyonyolozani njalo majilimba, Kukude nalapho nibange khona; Isinono sesineke senu nasa 
Singikhumbuz' umuz' omkhulu kaDingane UMgungundlovu ondonga zibomvu, 
Laph' inkosi bathi yavuma 
Ukuphisa ngengade kadama; Akunambitheki nokho kimi. 
57 




 
58 
Cucuzani njalo macubane, 
Ningisize nize ningadambi, Nginizwa nihlobela njalo. Ningikhumbuz' oGawozi kaSilwane Bewela kini bemaganga 
Besho ngesibindi phelile, 
"Uyadela wen' osulapho; 
Ngadla mina Solhizethize!" 
Guduza mayiwa ungadinwa, Ungaphinde uninge futhi Ngobabamkhulu bekuwela; Nami mnqolo-gombotsheni Ze ungibekezelele njalo; Ngikuwela ngivathazela, Imishiza yami kayisekho; Ngizwa bethi ngiphueukile, Izikhali zempueuko nazo Abavumi nazo futhi. 
Nyathela mhambi wafuthi, Sengesaba nokuwela kuwe, Iqungo lakho lilOvuka 
Uphinde ungishwabadele nami; Ze udabukele neziyiko 
Ozibona zingqabashiya 
Phezu kwakho ngendelelo. 
Shosholoza mguduzi kaqhaqhi; 
Geleza mgelezi wezifunda, Nyonyoloza mnyonyolozi wamaganga, Guduza mshosholozi wemimango, Cueuza meueuzi weminyoko, 
Gilimba mjijimi wenguzunga, Hlokoma kuze kube nini; 
Gobhoza kuze kubhubh' umhlaba. 
35, IZIBONGO ZETHUNGA A1,j,A1.A1pungose 
Undumandumane yezibaya zakithi Engimuzwe eduma ngentobeko Phakathi kwezimanzi zomnumzane Ngesikhathi senhlazane zibuya; Umvemv' iyamenyanya nokumenyanya Ijiyela kumenzenjani ngob'iyazi Unguzakwabo wensakavukela; Uzihlalhi zomsengi ziyaqbilika 
Ngob' uyazi usuzohieka qede Ngentomb' emhlophe aphume. 
Unzalo yemithi yamahlath' amnyama; Ngizwe kukhal' ubukheneekhenee Phakathi emathunjin' ehlathi, 
Kukhal' imithi igingqika. 
Kanti babuza wena njalo 
Makhiwa lize lishone ilanga 
Indod' ikubaza ngobueiko, 
Abakubaza ngobudlabha bobuvamba Uyabakhumbuz' emadolweni. 
Utshitsh' ebengithi lubhalule Intomb' engenamabele, kanti Ngisithwe sithupha awakho Amabele amiI' aphambana. Umaphela nimeshel' enjalo ngoba Nimlhandel' intomb' emhlophc Enizitika ngayo kuyena, 
Kanti yena kanandaba, 
Uyazi niyamhlanza abukeke, Umagcwalis' ethulula njalonjalo; Inhlal' ilambile, insulha mzuzwana; Umagula niyamlOnda ngokuhlala Nisuth' ukudla kwakhc njalonjalo. 
59 




 
36. GODLOZA NYOKANSIMBI A1.J.A1.A1pungose 
Godloza ngodlomane yabeLumbi. Dlukuzela sidlikidliki esidlukuze kwasa; Guduz' uzudlule nakuw' amadlangala Ungasadlikizeli usundlondl' edlondlobalayo; Gadavul' ugalel' ezigangeni nalapho Kugeleza khan' imiful' egadavula 
Umhlab' iwuhlakaz' izihlephuhlephu: 
Hlohl' iso lakh' elihlaba kud' ungakafiki, Wuwuzel' uweweze LIZ' udabul' iziwa, Uwel' imifula. uyiwela njalo 
Uwathazel' ungasadle nkobe zamuntu. 
Nyonyoloza nyokansimb' unyelele 
Uz' unyenye kuhle kwcsela 
Linyenya lingafuni kunyonkwa; Catham' ueand' imimango uzueande Ngaw' amaqel' ueamel' ungaeambalele; Cathul' ucindezel' eny' insimbi Eeindezelwa ingaeasuki, inganximfi. Fufutheka mfufusi afufuse emanxiweni K waze kwasa efuthelana, ufuthelana Njal' ufun' inyathuko, ngingazange 
Ngiyibon' inyathuk' ifunwa ngendlovuyangena. 
Godloza ngodlomane edlikizelayo, Engiyizwe idlikizel' idlondlobala; Sidlukudluku esidlukuze nami 
Ngaze ngazizwa sengidlikizela; 
Ndlondl' engiyizwe idlal' isemafusini, Ngayizwa idlalis' eziweni zamadolobha, Ngingazi kundlondloni len' ezil' amafusi, Ehlal' isuthi ezinye zibulawa inkengane: 
60 Hamba, hamb' ushone ngadlomane. 
I 
Hamba maphek' ethulula nsimbi yabazi; Ngizokuhasha kanjani mahlal' ehashwa Ngob' izigobhe zami zigewel' izithunzi Zezingini nezinqekle okhuleke ngazo Ezweni likaMnyama zingaziwa; Nohubenge! Ziphi izintombi zikaMfipha? Uzishonisephi izinsizwa zakithi? Bashonaphi omama nobaba? 
Ngikushazil' ugudla amaqele, mbuzimawa, Unqamul' amathafa ugad' izinkangala, Uthafaz' amathaf' uthatheleka, waze Wewus' amawa uqons' imiqansa, 
Ngaze ngalibala izidalwa ozifunze 
lsizwe sikaNkotheni e-Afrika; 
Ngikuzwile ufufusa izimfunda 
Namafusi nabafowethu ubabelethe, Ngabuza. Bangineinzile bathi yebo Ubabangise enqineni kamabuyaze, 
Selokhu ubathuth' umehilo wcsidwaba. 
Ngensukwini nsukuzonke unscgeze 
Nabo zaze zabuy' inhlazan' ubayisa;" Ngomutsha wendoda ubakhumbulile, 
Wabuya nabo bekhunsazcla zidubula. 
Suka phambi kwami nolunya ndini! 
Izingane zikaNkothcni uzibheec 
Ngobendc cmehlweni zakhungathcka, Zakukhwela zingazi zikukhwclcl' inkohliso Yembungulu ephila ngcgazi lomunt' onsundu. Uqalekisiwe nawe nyoka ndini nakuba 
Uhuba phezu komfowcn' ungcnandaba, Wenz' umsebenzi owujutshclwe njalo. 
61 




 
 
62 
37. UNGAB' USABUYA DUDUZILE A1.J.A1.A1pungose 
Ntombi ndini, uz' ungisize ungalibali nanininini. Ngikuncengile ngoxolo nangesineke 
Sebhungu lezibaya zakithi kwaZulu; 
Bonke bezwile ngikhala nginkenteza: 
"Buya Duduzile, buya Tofolofo wotofotofo." Zange ungilalele nakaneane, kuhle 
K wesithulu uzibile ngaze ngash' izwi Phambi kwakho ngaphelelwa ngamandla, Ngaze ngahlong' amazwi okuhlobisa Ukunkenteza kwami kokuneenga. Kokuneenga ngesineke kunakeke. 
Ntokazi ndini tlze wazi nanini Ukuthi amazwi anoju okuncenga Asephenduk' uju Iwenhlaba olwenza Ngikhafule futhi ubuhle nenjakajo Ebekunamathele enhliziyweni yami, Kungoba lobobuhle sebudedele 
!sidleke seminyovu yony' enhliziywcni; Ngakho-ke uze wazi sengokunkonkothela Ngamaziph' okhozi uz' ukliwule; Ngiyokuphahleka ngezineiphis' uz' uneiphe; Ngiyokubuka ngeso lenzondo eligewele Imieibisholo yezinhlansi zomlilo 
Evuthiswa wunya nenzondo. 
Noma sihlangana okhalweni Iwezimpisi 
U ze wazi sengokusasazela ngazo 
Ukuba zikuhlephuhlephune zikudieile Phans' emhlabathini wentuthwane; 
Iklinti obuyilo manje seliphenduke Inguzunga yetshe lomfula ebesintanta Kuwo nawe, lilindele ukugadlaza 
Ngonya uz' uthi galo yephuk' ubaleke. Silikiliki sentokazi ndini uze wazi, Ungalibali nempela ingeang' ebikhonkotha Ngithobele ngethemba lokubuya kwakho, Isikhonkotha qede ngiyikhuthaze 
Ukub' ibuye nesicubu nakanjani kuwe. Igama lakho sekuyisiehitho kimi, Sekungumenziwanjani engingafisi Nakumuzw' cmenyezwa nempe!a. 
Ngizotheth' idlozi uNolwazi ngihoxise Ngephutha lam' engalenza ngaleyomini Ngingen' esizibeni ngingabuzanga Ukuthi lishaywa kanjan' idadamu Lothand' osungebele lona, ngasala Ngineet' isithupha wangathathe!a Ungibona ngikhala ngieiphiza; . Kodwa uze wazi iconsi lezinyembezl Zendoda umgqomo wezakho ntokazi. 
Nani zithutha nize ningixolelc 
Ngephutha lami engalenza malokho. . Ngiphuza esiphethwini samanz' engmgawazl; Uyasazi yini wen a Casukile Nolunya 
Isizinda sokusina nokungqabashiya Kwamandambi aqubuk' enhliziyweni, 
Akh' umlalamvubu oyithantala 
Elimhloph' eligez' inhliziyo yezithandani, Zimamatheke kuhle kwemane 
Ibon' umnxum' ogewel' ubisi 1010 
Olwehla ngesiphund' ijabut' ingane? 
63 




 
64 
Angisafisi nakuzwa ngawe Bachayisile, Ubuhi hungihlliele, bungibonisile 
Nonya Iwakho lunginyenyele, ngiyalwenyanya, LlIngenze ngizinyeze ngizenyanye, 
Lwenza nawe ngikunyonke ngokwenyanya. Inye kupheIa into engikwenyanyela 
Yona: wuthando lwami onyamalale nalo, Sengizimisele phew kwento eyodwa 
Jwi, ngilindele ethembeni lodwa 
Zwi, ngoba sizwa bethi alibulali. 
38. NGIBEKENI EDUZE NESIKOLE At.J.At.Atpungose 
Laph' insimbi yokugcina isikhalile. ngalothoka. lnkambo yami isifike emhlukanandlela. 
Nize ningisize ningangifihli ehlane: 
Ze ningibeke eduze nomthombo Wolwazi lweminyakanyaka. ngizwe lzingane zesikole zishay' ingqabeshu. Nahafana hemduklllza unoduklllzwayo: 
Ngozwa nezinsizwa zikaMnyama zimcmeza Ngezwi eliphokophel' lIkllsiza usana Lwengabadi kaMnyama, ngiyibuka 
Njalo kllhlengezel' izinyembezi zomuncu Engingazi zihangwa yini bafowethll. Sengibonile kodwa Lokhuza nawe Ntajinge Ngolala ngikhophoze. ngikhophozelele Amaqaphelo angivusela umuntu 
Wosizi Iwezingane zikahabamkhulll: 
Ngolalel' amazwi azo apholile Engikitaza ngomlolozelo ololozelayo. 
Ngize ngiyothoke, ngimeme inkosazana Enkulu yakwamhlaha, uButhongo, 
lze ingithathc ingenze ingendo Yokugend' insllkwini kwesikabhadakazi. Ngifihleni lapho kungekho khona Zihlahla zomlahlankosi ngoba Bengingelutho emhlabeni wentuthwane, Noma abanye hewuhiza ngowabo. Lethani izingane zingivuse 
Ngengom' emtoti eyongicelela Izihluthulelo kumlindi masango, Angivulele ngingen' ekhaya 
Lapho ngiyophumula ngoxolo 
Lokwazi nginqobile kwamhlaha, Ngehlul' isiqhwaga sakhona, UKUFA. 
65 




 
66 
39, HLABELELANI L. T. L. Mabuya 
Hlabelani zidalw' eziphezu komhlaba, Hubelan' owanidala nimdumise, Hlanganani ngamaphimb' en' amahle, Hlokomani nithokoze nibonga - 
Wo, nihlabelele nibonga' 
Hlabelelani zingcwet' eziqeqeshiwe, Niphume nalo niye nalo kunina, Amazw' en' amtoti ngiwathandile, Hlabelelani zingcweti, hlabelelani Wo, culani ngiyanithanda! 
Hlabelelani maqabung' amahle, 
Owen' umculo wehla ngohologo, Akulutho ngamagam' angezwakali. Phindani nihlabelel' igam' elimnandi Wo, limnand' igama, limnandi! 
Hlabelelani miful' egelezayo, 
End' indlel' ey' olwandl' ingezwakali, Kuphela nibelesele ngengoma yentokozo; Qhubekani njalo nihlabelele mifula Ngoman' ingoma, wo, qhubekani njalo! 
Hlabelelani zilwane zasendle, 
Bhavumula kakhulu wakoBubesi, bathuthumele, Hlab' uvume lelohub' elileth' ingebhe; 
Makush' uphondo kungqengq' unwele - 
Mamo, ngiphen' ingoma, ingoma bo! 
Hlabelelani zinyoni zezulu, Hlabelelani nigqamis' oben' ubunzulu; Culan' icul' elinigculisayo ngomculo, 
Ngizwe kusiphuk' unwele kuphakam' amehlo Mamo, ningivusel' uhlevane; culani bo! 
HlabeleJani mabandla kaNdaba, 
Shayan' indlamu kusik' emathunjini, Ningivulel' izigodlo zokhokh' abalele, Nisine nidlalisele nigiye manjeza Ehene, ngithand' igekle nomhlanga: hal 
Hlabelelani zimbongi zezimbali, 
Sondelani nihlanganis' amaphimbo, 
Kini ngizw' imvung' emtot' epholile; Akuphumanga mpi yezindosi engizesabayo Cui ani ningidelis' inkani: wo! 
Yisho Moya ngizwe, yisho! 
Yisho ngob' ungifunza ngesithongwana Esingibek' etholeni lethokazi leLanga, 
Ngehla ngenyuka noMshonkweni ngibabone Cula Moy' ungidelise inkani: wo! 
Hlabelelani bantwanyana niy' emfundweni, Nigwem' ubunzima bamadundu, niwadundubala; Niqonge nifik' esiqongweni samabhuku, 
Nilw' imp' engadambi yasoLwazini - 
Ehene, nikhongozel' emthonjen' ongomi: wo! 
Hlabelelani zidalwa phezu komhlaba, 
Culani nigob' amakhanda nithokoza nibonga, Nisinxusel' intokozo nensindis' engapheli 
La nidumis' owasidal' uMdali wethu sonke Hlabelelani! Wo, culani .~onke nesese. 
67 




 
68 
40. INYANGA YOKWETHW ASA L. T.L.Mabuya 
Nyang' esigqokomele, Wen' okuthe bethwala lzingqalathi bethwasa 
Wabe wethwas' ungqingetshe, Uhalllb' uhalllb' ungidide, Sengathi uzogxulllbukeia Enzolobaneni kanti lutho, Ungiphathel' uthotholwane: 
Ngiyakuthanda Mhlophekazi, 
Nyang' ephezul' emafini, 
Wen' ohlal' usibhekisisa, Usibukisis' ungenxonxothwana, Usibuke nges' elinesihawu, 
Uz' usihawukele ngesiban' esingenaso, Ngakh' usethekelis' ukukhanya Okungadayiswa nganzuzo namklomelo, Futhi sikwamukeliswa ngokunganewini: 
Ngiyakuthanda Muhlekazi. 
Nyang' esesibhakabhakeni, Wen' ongikhumbuza njalo Umlandu lowo kamantibi Ongathandang' ukulalela, Waye wadingiswa kwesakho. Mhlamane ngizalwa wayelokhu Athwal' amalongwe esijeziso: 
Ngakho ngiyamkhumbul' lIMenzi. 
Nyanga yokwethwasa, Thulani, 
Wena Thulani waseKuthuleni, Owangidid' usuqom' uNokuthula Ngob' engafuni zinkulumo; 
Nalapha bekubangis' ubuwena, Sebephuphutheka ngeziphuphutheki Bephokophele kuwe minyaka yonke, Ngakubon' uqhamuk' uhlephukile, Ngafa yingebhe kanti lutho. Kawuhlephukanga, kodw' uyethwasa: 
Yikho ngikuneoma Thulani. 
Nyang' esemkhathini laphaya, Wen' oliso libona kooke, 
Wen' okukhanya kwakho, Mhlophekazi, Kueel' ompeni lwezinyosi, 
Futh' ubone nesingakuboniyo: 
Ngiyakuthanda liso lesibhakabhaka. 
0, ngiyazithand' izeluleko zakho, Ngiyakuthand' ukukhanya kwakho, Ngiyasithand' isihawu sakho, Konk' okwakho ngiyakuthokozela. Ngabe ngiyeza sihlalisane, 
Pho! 
41. IZINKANYEZI L. T.L.Mabuya 
Qhakazani zimbali zezulu, Nikhanyis' umhlaba nezulu Ngokukhanya kwen' okunzulu, Nokuyintakaso yeth' enkulu, 
69 




 
Qhakazani zinkanyezi zomlando, Nin' enaz' izigemegeme zorn lando, Enabon' ezodumo zibambene, Lisashakazisw' oDlungwan' izwe. 
Qhakazani zimbali zemibono, Nin' enihlala nibon' abakhunkuli, Nihlala nibona nezithandani 
Zihlala zikhas' emahlahlen' embubhiso. 
Qhakazani zinkanyezi zokholo, Ongcwelengcwele yin' esibaziyo Ngobani nahol' izaz' esizaziyo 
Naye nazithi qith' emkhombeni wezinkomo. 
Qhakazani boNozixako bezingxaki, Nisishiy' engxakini njalo sinkemile, Simangalele nin' enithand' ubumnyama Ngenkathi thina sibalekel' ubumnyama. 
Qhakazani boSonkanise benkani, Ngokudaz' emb' inkani beza kini 
Bon' oSonkanyezi bentul' isiza kwesenu, Nathula najama niqond' ukubamb' isamuku. 
Qhakazani zimbali zenhlobiso, Nihlobis' isibhakabhak' okweminduze Nanx' inganifuzanga ngobuhle: 
Cwebezelani nikhazimule ngenhlobiso. 
Qhakazani makhos' omhlab' uhlangene, Nigqanle phezulu manxa ngintul' amagonsi Ngoba ngingewathol' emini ngingenasikhathi, Kuphela ngikhonzel' impil' enhle. 
Qhakazani nigqame zimbali zenkumbulo, Min' engabekisa ngan' usuku lozalo Iwami, Kungeyini bengingenakulukhumbula nhlobo. 
70 Ngakho hlalani ningikhumbuza ningacasuki. 
Sekusile zimbali zesibhakabhaka, Ngibon' ikhwezi selikhwezela. Hambani niyophumula manje, Kepha nibuye futhi ningikhumbule. Halala! 
42. UBUSIKA L. T.L.Mabuya 
Imvel' engiyibon' inhluzwa, Nezihlahl' ezimagwabab' amsenga, Iminyibe yezingubo zayo Isimadlathudlath' ihawuzelisa; Nezimbal' ezithe dedelel' ubuhle, Zikhal' ezimunyu zingenanduduzo: 
Ziyingcaeiso yokudlubulundela K wakho Busika bansondo. 
Wewu, t1sungene 
Busika ndini noNomavunguvungu Abavunguza sihlahl' amehlo, Kugcine kusiphuke zihlahla, Kugcine kusiphuke zidindi, Kugcine kusiphuke zindlu, Kugcine kusiphuke zikole, Kugcine kusiphuke masonto, Kugcine kusiphuke madwala, Kusiphuke kuye kwaDukathole, Nathi phinde sikuthole! 
71 




 
72 
Mtheketheke wani lowo Engiwubon' ezandleni zikaMame Elungisel' ukuwus' ebhodweni, 
Esh' ekhala ngengcuba kaSibanibani, Ebalisa ngehlob' eladlulayo Elalisilethel' amanon' anonile, 
Ehlal' ehleka njal' uMnumzane, Ngisho laph' eseyiphaka phela! Hawu, hamba Hlob' uyosithela. 
Sililo sani lesi 
Engisizwa sisondela Nxashan' abakhapheyana Bebuyis' izinkomo 
Ziza khon' ekhaya? 
"Maye! Maye babo! Ishu!" Mamo! usulikile konke 
Nempi yeminkenke 
Echichim' igazi ikhalise, Nezinyembez' ezehl' lImshubo Zigelezis' okoMzinyathi Kazilutho - Iamula wo ... bo! 
Mina weBlIsika bansondo! Onef' ulike lapha 
Ngibon' izintaba zakithi Zivunul' emhloph' imvunulo, Thina singayithokozeli ohlobo: 
K wangan' ethi iyothakasela kuyo Sithi kasiyiqede iphele nya Ngob' izosithimlliisela yon a, Simangale simangele nkashana. 
IWll! Sekunjal' ukhona Busika, Nomfo waseLangen'. esasinaye Usumxoshe wahamb' olwenkalankala, Enganaki wahambela nxanye. 
Nasicel' esasihlala kuso sename, 
Kuze kwename nabafokazan' oMbankwa, Kasinakufaniswa nangephutha 
Ngob' usulikile wen a sitha . 
SamaLanga. 
43. ISITHW ALAMBIZA L. T,L.Mabuya . 
Ekllqaleni ngibhedile, Ngathi ngibone intethe Ngokufana, kanti phinde, Ngihlangene nawe! Ngiphikiswa phela Ugamf' olud' okaNtethe Angenal' emikhonweni Nasekhanda, 
    Ngakho, Sawubona ntombi Yasemathwalambizeni! 
73 




 
74 
Ngike ngathi ngazi Ukunswininiza kwakho Ngobe ngiqamb' amanga. Ngike ngathi ngazi 
lzwi lokwenama kwakho 
Ngobe ngiqamb' amanga. Kuphela ngikwaz' uthwabaza, Ucatham' ucothoz' okungandile, Kumb' ugol' amaqhwagi! 
Ezingalweni zakho ngibona Umancishana wokunumuza, Khathisimbe ulokhu 
Waphathel' owakho, 
Mhlamane kuthiw' uyogana, Wawuhambisana nabangan' ababili, ONtethe noNtothoviyane, 
Uvunul' isidwab' uconsa, UNtothoviyan' epheth' amakha, 
E! Kwathiw' ilaw' amnandi. 
Mina wena bo! 
Ungithwes' inkatha 
Yenkangala, ngoba 
Engqondweni ngiphithene, Emehlwen' angikakholwa, Enhliziyweni ngiyabalisa .. Ngiphanjwa ngawakh' amponjwana, Angaphungulwa, angakudaki. Sengiyoke ngizikhalele 
Ngizam' izaba, ngiwathibe, 
Lokh' ayazizela ayazehlela, Ayazigelezel' ebon' udiwo Olusezingalweni zakho, 
Oluthwele, yebo mhlobo. 
Uma bekuya ngokuya Ekundiyazeni nasekuzuleni 
K wengqond' ekhathazekile, Bengizothi kulesizotha 
Sakh' ungifihlele lukhulu, Ngoban' icala liwukusuza Komnumzane: phika Mphezeni! Ngakwelamel' uyimvuthu yini? Awukaz' udiyazele nalolodiwo: 
Ngingathini? Angazi! 
Make ngivalelis' okwanamuhla, Ngiyophumul' eqhugwaneni Engalishiyelwa ngogogo Mhlamane beqonde kwelokhokho, Ababuyi - bayosilungisela 
Thin' esihlalel' umllllYu. Ngisashalaza nalokho kuthatheka, Enga ngizihlalela naw' uqekcthe Amaxox' axakil' angixakile, Ngikhumbule mzuk' udadewenu Egolwa nguNogolantethe 
Ebeth' uyogan' esese - 
Konje nami ngiyolishiya kanjalo? Ubowesab' umshado, umane Uzithwalel' imbiza yakho. 
Yebo-ke, sengiphenduka, Ngibuya nomush' umqondo, Ngisabheke zan' izingalo, Luzwelo, awu suka kimi! Bengith' uzwelo lunginakashele, Sengiphikis' okwentomb' iphika Away' esethembis' ensizweni, Sengibon' okunye, kahle! Kwangima ... 
75 




 
76 
Halala! Gqama njalo, 
Ukwenz' ukwenzisis' okwakho Kuyilapho ngiwa ngivuka, ngiwa Empin' engapheli, engadambi, engafi, Iyahlasel' ihlehl' ihlakazeke, 
Idlozi lingilahlile lingidelile, 
Kungewuw' okwathiwa "bamba" wabamba, Halala! 
Kulempi yami nemiqulukazi 
Ngizam' imizam' engaphumeleli, Ngizam' imizamo yokunqoba, Ngithintathinte ngezingalo, Ungithakathakis' amakhathakhatha Ngingadedeli; ngibukisise 
Ungidiliz' ebhanoyini lobumina; Ngiph' amandl' okulinga njalo Ngiphansi ngingathatheki zihlonono Zihlononoza kakhulu zingelotho. Mangifane naw' ukuz' uNogolantethe Ongukuf' angifice kwezeminyezane Epholile. 
Zelule izingalo zakho, ntombi, Sakunginikeza lokh' okwakho, Kant' uyangiyal' awungibulali. Shesha lokh' izinkukhu Zingigqolozele sakulalel' inhlebo, Funa zikudumaze zikugoduse . Baleka, Ntombi, zasha! 
44, WO, SENGATHI UNGAYIYUMA NAWE 
L. T.L.Mabuya 
Noma ngab' ungibuk' ungihlekisa, 
Noma ngab' ulindel' okwam' ukuhleka, Khona ngenanel' okwakh' ukwesasa, Phind' ungelamel' eNtokozweni 
Ngoba wen a wejwayel' olwempisi. Ngikubonile ngalibonisisa lisho 
Khon' ukungithunduzela lungilalise Ngiwulaza - engabe ngiyokwengulwa nini! 
Noma ungigabisel' uthotho, 
Kuqhans' elomhlath' eliphakathi 
Emsamo, lingeze lacasha lingeCashile. Mina ngigqolozel' iziqu zamehl' akho Aphuphum' ekapak' uNonkohliso lowo, Yen' akhulelw' azal' uMonase wakwakho, UMonase uzozal' iqhawekaz' uNonzondo, Iqhawekazi Ion a ligcine lizel' oNokufa Nanko-k' umndeni wakwakho ... pho! 
Yebo, wangenza ngoThembekile wakwethu, 
Weza kithi kwang' uyisihlobo sakwethu, 
Kant' ungiphethe ngoNonkohliso wakwakho 
Ozandla zifumbeth' izinsungulo zakho; 
Sikhohliwe thina wamthungel' ocansini ngazo, Ngamangala esehlulekele ph ansi zimququd' izinhlungu, Saqala sampayiza sehla senyuka sikhungathekile, Ngawezwa namaphimb' ezonakal' ehlebez' ekovuna: 
"Halala!" 
77 




 
78 
Wo, mlisa ndin' umubi! 
Ngizothini ngoThembi kaBaba? Ngazalwa naye sakhula naye, Sagijimiswa naye ngezinswazi Siqondisw' endlelen' akwaba lutho. Ngiyamthand' uyimpilo kimi, Ngimpongoloze ngimbona laphaya Ezindlin' ezithint' elenyoni, Kuyilaph' inlam' isiqaqamba, Ukubheka phewl' ikweshwama! Ngazibon' izintokaz' oNgqoqwane Bemgingisa nhlamvana ngiziqabuka, Waphikelela ngob' efun' impiJo 
Az' aphumule nay' ezinhlungwini .. Hay' umbelesele nawe Sombelebele. 
Ngilandiswa zinhlungu zimhlaba 
Kuye kuzwakale nakimin' uqobo. 
Mlisa, ziyakubuk' izinkanyezi, 
Zikubon' uwl' uzungeza ngendangala, Ngakho konke lokho nam; ngiyadangala. Suka lapha, ashi, ungigez' ukubila. Sakhelene sizalana wangehlula. 
Ji! yenama-ke mJisa ndini. 
Akulusizi lodwa lunginakasheJe, 
Ngizw' uMngom' ehlebez' elakho, Lihlala linkenteza kwezami, Engikhanyisela ngakubona ngakubonisisa, Wawuseza sihlale nawe kowakith' uauqa 
	eo 	, 
Engakaqin' amadolo singene siguqile, Amancok' aqhume sitekulisana, Sizulisana nangengqondo sizululeka, Kant' ima lizobhobok' ithumba - nakho! Ngangith' abakoMngom' oHubhu Abahubhuza mihla lize liyosithela, 
Kanti ... ! 
NangoGogo wenza njalo, 
Kwaphithan' ingqondo yasangana, 
K wa!' ukuba ngithalheJe ngejubane Ngiyomfuna sihla!' esicelwini 
Sansuku lOnke njengasemihleni, Ngangimgcine lingakashon' ilanga, Zingakaphumi nezinkanyezi zamalanga; Ba!' ukungicacisela ngohambo Iwakhe, Ngaze ngabona ngaz' izinkulungwane Ziphele!' emsindweni wokugcina. Zatshiloza nezinyon' emahlathin' akude, Zingawabon' amathanta!' ezinyembezi: 
Nanamuhla lokhu ngiyathuthumela Yobe! Yobe mkhunku!' omdala. 
Wo, mlisa ndin' uthand' ubuqhawe, Ugad!' uphind' ugad!' uphumelele, Uphind' ugadle, ugadle w'ehluleke, Wehlulekil' uphind' uphindelele, Ngokunjalo kube ngesaphansi-phezulu, Kwanga kweth' ungayivum' uyivumile, Ngimfung' uMafungwase wakwethu, Yebo, sengalh' ungayivuma nawe! 
79 




 
80 
45. ISIMANGA N.J.Makhaye 
Ngingeke ngiyeke ukukholwa, (Ngingeke ngakholwa nawukuyeka) Ukuthi njengoba ungaziwa simo, 
Ungaziwa mbala, Ungaziwa budala, Ungaziwa bunjani, 
Uyilihlo likaNkulunkulu, Ungumeluki wempilo yonke Yesintu, yezilwane, yemvelo; 
Wengamele abantu, Ubuka izilwane, Unonga uhlaza. 
Ngokucasha ngale kwezintaba, Ngokweqa izilwandle ezingabonwa, Ngokwenza umhlaba insunguzi 
Ernnyamakazi lsikhuni sikahlwehlwe, Urnzizinya omathunzi - 
Okornzanyana ushishizela Zonke izizwe ebuthongweni Nesizwe sengonyama - 
Phezu kwezingalo Zomfowabo weliba 0, langa lokuphila! 
Wena ophephisa umhlaba Onobuhle obelukwa nguwe Ebumnyameni baphakade 
Phambi kwabangcwele, Phambi kwezoni, 
Phezu kwarnangcwaba . 
o langa, 0 lang a lobuhle, 
Wen' osusa amathunzi amnyama Elukwa izandla ezimnyama, 
lzandla zobusuku, lzandla zosizi, Izandla zokufa; 
Wen a onamandla okudala, Onamandla okuphila, Onamandla okubulala nokufa: 
Onika ingqondo, Ophehla amandla, Kushukume umzimba 
Ngalobobubengebenge bakho Obusebudeni obuqagelwayo 
Phezu kwemihlaba nemihlatshana, Obungayuphazanyiswa, Obungayufiphala, Obungayukuphela. 
Ngithi ngeke ngiyeke ukukholelwa Kuwena ophendula amanzi Emifula nezilwandle 
Izandl' ezeluka 
Ibhayi nobuhlalu Okuluqhenyo lomhlaba; 
Wena ongaziwa noma ungenhla, Ungezansi, ungasecelani, 
Noma emasangweni ezulu - 
o langa, 0 langa, Mfihlo yamazulu, Mfihlo ebonwayo 
lzimfihlo zonke zingabonwa, Wen a obusa izilimela Amagumbi omane omhlaba; 
Wena obusayo Phezu kwesihogo Ngesandla soMdali 
81 




 
82 
Selokhu wavela usithela Emehlwcni ezigidigidi Zezizwe ngezizwe zalomhlaba 
Esczasithela, Ezisekhona Kanye nezizayo! 
Ngingeke ngiyeke ukukholwa Ukuthi uyiliso 10Mdali, Ukuthi ungamandla ezolu: 
Simanga, Simanga, Simanga sezimanga . 
46.IMBONGI N.J.Makhaye 
Njengohlanya luqhutshwa yidlozi Uhamba la kungahambi Ngisho ezeZulu izingelosi, 
Udabule amaqambi 
Ezinkomo nezithixo ngosiba Olulumba amalumbo, 
Olwakha izimpophoma neziziba Zokwelapha amalumbo; Ngamehlo akho ubona ukuphakama Okuphakeme ngaphezulu 
K wakho konkana ukuphakama Phezo komhlaba nezulu, Ubone ubunzolu bokujula 
Okujule isibili - 
Ukujula okujule kwedlula 
Ukujula okuphindwe kabili: 
r 
Lawomehlo akwazi ukubona Okungenakubonwa muntu Okuphica bona okadebona Abangatshelwa muntu. 
Ngosiba-khezo wenza izintaba Namathafa isithokelo Esethulwa ebllsweni bomhlaba Yizandla ezinhle zemvelo; Bese, ngamandla oNomkhublllwana Kllmpompoza emlonyeni Amazwi ezwiwa ngabantwana Kllbazanyana emlonyeni Ebhwibhwiza kukho okwamanzi Esihosheni ehlobo, 
Akllshelela kllngokwenhlanzi Emadwaleni ehlobo; Lawomazwi adinga ihllmllsha Ngoba angawabangasckho Ababengesiwo amahllmllsha, Ababengazi nhlupheko. 
Bese kuthi amathunzi amnyama Obubi nokllkhaseka, 
AVllie amazinyo okwengonyama Kunsllnguzi yokulahleka, Usiba Iwembongi Illwabaze Luwenze izingelosi Ongazibona llzibabaze, 
Ezicula okwezinyosi, 
Ubuso baw obumamathekayo Bubonakala okwephupho Phezo kwempelazwe ekhanyayo, La kuhlonga izinhlupho. 
Ukwehla nokwenyuka kosiba Kusungule imithombo Yemifula ezizibaziba, Okotshwala bemithombo Ehaza igeleza ezintabeni Yenza amanzi izishomo, 
83 




 
84 
Noma yonke iphuma ezintabeni Yehlukene ngenhlokomo. 
Kuthi ekuhelezeni komoya 
KlIkho okomlalamvubu 
USllka kutshani obusaboya Nakllzihlahla zomdubu Ngokumamatheka lInyamalale Ebusweni bamadoda, Kumaphiko ezulll ucambalale Ubabuke ngokukloloda Besangene, bephithene imiqondo; Uqhamuke amakhehla Akuyikazelise ngezindondo, Akhumule abokllkhehla Ongiyane kuzimpunga nezimpandla, Bebambe engezansi imilomo Bakunike inhlendla nezandla Bebabaza ublliomo. 
Usiba-mlingo lutshikitshikize Lwelllka yona ingoma Imbongi iyihaya izibize 
Izilwane okwesangoma Sibhonga - sibiza amathwasana; Kuthi ngamazwi-simanga Ziguqe ezinkulu nezincanyana Izilwane, kasimanga 
Zonke ziphakamise izidladla Zangaphambili, ngekhanda Zinqekuze ngomkhlliu lImdlandla, Inkondlo zonke ziyithanda; Amathambo alele avuke Ebuthongweni bafllthi Nxashana imbongi seyivuke Umhlangwe nesilo, kuthi Ngamazwi anyenya okokufa 
Kuye kuvuleke isigodlo Saleyondoda ebllsa ngokufa Inkosinkulll yezindlondlo; 
Iboshwe ngamasongo emigqa Eyelukwa ulusiba, Ngokuyiyenga kokuyigingqa Iphoswe kuso isiziba lwisa bese lidla umninilo, 
Ze ikhawule lIbulwane Lobu obuyinkosi yamachilo Ingebhe yezizukulwane; Imiphefumllio edabukile Yethabe, ibuse kade, . 
Kuthi noma izinto zixakile Imbongi ibonge phakade! 
, 
47. UMNAKWETHU N.J. Makhaye 
Ngaze ngomel' othini okwentethe weMnakwethu, Ngaze ngampompa ngedwa okohlanya, 
Ngazaca, ngaba ngllmhlathi lIxhaphela amakati; Kwaze kwasa kukhal' isikhova weMnakwethu, 
K waze kwabheja ezansi - kwakhanya, 
Ngithatha ngibeka, lilala eziko ikati; 
Ngaze ngavel' obala okwentwala yesidwaba, Ngandiza emoyeni okothuli, 
Ngatshoda, ngaba ngumgodi unganukwa rigcanga; Ukwenza kwaze kwakuningi kwaba zinqwaba, Inhliziyo ikhala ingathllli, 
Ungekh' umzuzu odlula ngaphandle kokucabanga: 
85 




 
86 
Ngenxa yezenzo zakho Ntombi emhlophekazi, Ngenxa yezenzo zakho Zakwethu - 
Mpensula, wena ongaqonyiswa nsizwa ungayithandi; Wen' ongakhethi mpohlo nandoda yamfazi, Olllasoka ayanyamfuza okweziphethu, 
Onqumisa nawo wonke ethanda engathandi! 
Umzilllba wakho uthuthumbela izinhlamvu, Umabel' abomvu okwalllabele 
Amdokwe, engesiwo lawo ashiwo lihobhe; Owadla enhlamvu kagcini ngokuwadla anhlamvu, Okade ebusa. ekhuluphele, 
Ugcina elllagxaba, elihlamvu, ezigobhe. 
Nguwena omandla awisa izichwe nemidondoshiya Nxa uziphatha ngezandla zomlingo - 
Zomhungo, yebo, ubuthi, kodwa obudingekayo, Obenamisa buvuse isiphiyaphiya, 
Bushonise, bandise izilingo, 
Bulethe ubuphofu kumindeni ebukekayo. 
Bathi uluketshezi okwalllanzi okulunga, Bathi uyintombi engenansolo - 
Emhlophe, egeza ngomchamo wamabhubesi; Uyintombi eyenza amehlo amhlophe abe lllpunga, Okwenkukhu elllnandi eqolo 
Kodwa enolaka lwesinqawunqawu nebhubesi. 
48. AMAZWI N.J.Makhaye 
K waba ngawo amandla amazwi Nokuba mina mkhiqizo wothuli Owawungenamcabango. nazwi. Namqondo, namoya, ungakhuli, Ngaze ngaba khona eZulwini Nasemhlabeni, ngedelela iZulu; Ngamazwi ngavelela ekwazini, Ngokona ngahlupheka kakhulu. 
Ngamazwi ngihlangana neNkosi Yona iphethe isinkwa sokusuthisa Wallli umoya ongoweNkosi, Ngikhulume nayo ngokwenyusa Umthandazo wetshethwe ngamazwi, Ekuzikhaleleni kwemihla Kuziphosiso zonke zamazwi Nezezenzo imihla ngemihla. 
Ngenxa yalllandia amakhulu amazwi Ngingumfanekiso kaSomandla, Okuthi noma ngimncane, ngezwi Lami ngesatshwe izidlaka<Jla Zezilwane ebusweni bOlllhlaba, Ngokubona uphawu lweZulu Ebunzini zibe nokwesaba . Nokulhuthulllela okukhulu. 
87 




 
88 
Ngamazwi ngibusa amadoda, Ngoba noma umhlaba uphambana Ngamazwi, izilimi zamadoda Ngamandla amazwi ziyahlangana; Kuthi kuzibhelu zalomhlaba, Lapho selehlulekile ijozi, 
Amazwi akwazi ukuhlaba Emhloleni kukho kwabaJozi. 
Ngamazwi ngafunda ukukhuluma: 
Ngafunda ulimi lukaMame, Ngabuye ngafunda ukukhuluma Izilimi zabezizwe omame; Ngamazwi ngethekela ulwazi Lwabasekhaya nakwabezizwe, Ikhubalo engangingalazi Ngayolicobela kwabezizwe. 
K wathi ekufuneni obuhle ubucwibi, Leyonhliziyo elukhuni okwetshe Ngokuyihlungela kumabibi 
Iqiniso ukuze umketshe Ingibhincise ngathatha amazwi, Nobuntu, nobusha, nobulawu, Kakhulu yaphelelwa ngamazwi, Yanginika esayo isihawu. 
Kusayoba yiwona amazwi Ayofika nesithunywa seZulu Lapho sonkana singasenazwi, Ayokuthi sengingoweZulu; Nalapho sengehlela endaweni Yokuthula ngamazwi kuphela Okugeina ezinhliziyweni Ayoduduza anginike indlela. 
49. AMAPHUP~O N. J. Makhaye 
Phakathi kokuJala nokufa, . 
K wendlaleke izwe lamathongo lzwe elisaluthuthuva 
Okwamehlo embethe ubuthongo, Okwathi abadala ngokubona Nokuqikelela izinhlupho 
Ukuze ingebhe ingabi khona Kubantu, balibiza ngamaphupho. 
Leli yilizwe Iikazenzele, 
Lapho izinto okomoya omubi ZinyamaJala qede zivele, 
Lapho ukwenza okuhle nokubi Kucogiswa kumehlo andizayo Kukho kwamakhanda evimbela, Lapho imimoya eyahambayo Ihlezi inhlalo yokulindela. 
Lena yinqolobane yoMdali, Lapho ubuhlakani bamaZulu Buqhakaze khona njengembali, Kodwa ngemfihlakalo enkulu Phakathi kwayo namehlo kumi Ungwengweni lobuphukuphuku Olugqinsi Iwantaba ezilishumi Kumuntu ngezokuphila izinsuku. 
89 




 
90 
Yilo lelolizwe lapho iNkosi Yaholela khona uJosefa Ngankathi enolunya inkosi Ngokuthanda ubukhosi nefa Okwenyoka emamathekayo 1I0la umkhonto wokugudluza IWundlu. Lendoda nowakwayo Baya eGibhithe ngokllshaluza. 
Yikhona lapha amaqiniso 
Evela khona eehathekile, 
Noma amanga engamaqiniso, Noma amanga eehathekile; Kukhona lapha ungashaya phansi Isifiso sakho siphumelele, 
Noma, ngaphandle kokushaya phansi, Konke okufunayo kuzizele. 
Phakathi kokufa nokuphila 
Kubusa udosi lukafezela, 
Lapho kuqhame khona ukliliia Okubangelwa ukudedela 
Nokungenisa ngezintunja ezimbili Umoya obophe lImphefumulo Nomzimba wakubhanqa kokllbili Kuze kufik' isithunywa nezwi lentulo. 
Leso sikhundlwana esineane Esisanda kllbingelela ilanga, 
Thina esisibona sisincane 
Siyalazi izwe lezimanga; 
Ngoba, ngokugibela izinkophe Zesicelankobe, amathongo Kubantwana aphephetha izinkorhe Bahleke nawo kwelamathongo. 
50. PHEZU KWAMATHUNA OBABAMKHULU N.J.Makhaye 
Lapha ngimile, ngiyalingoza, phezu kwamathllna OBabamkhulu asasala emanxiweni; 
Ngimile phansi koPhandlasi. ngiyakhala, ngifuna Ulwazi lwamagugu asala emathuneni. 
Ngiyazi kumathambo ayethandelwe ngungiyane, Nakllbunzi elalizinhlonzi ngezenkllnzi 
K wakllphithiza ulwazi okwezinkllmbi namantiyane, Olwalujulile. lunohlonzo, Ilinesithunzi. 
Kepha hawu, Mvelinqangi, lezizindlll zaphakade Zezimpllnga, zezimpandla nezingengelezi Esezathula. zalala ngezwi likaSimakade, Zilusizi, sengathi zikhala izinyembezi. 
Angisaboni xhegwana, angisaboni sijwayi Ngekhutshana phansi kwentane nemizungulll Sieenta, siphumula, ethongwaneni likagwayi Sibhema, silungisa umuzi wabantwana beZulu. 
Uilinya loDlondlwane Iwabaphephetha okomoya, Bengakayi kwaNkatha bawela lIThlikela; Baphila, babllsa, bangaba zilwane ezinoboya, Abayiswa kwaMatiwane babakhalela. 
Kulamahlathi, kulezinkalo, kulezizintaba 
Babusa bengakalali ubuthongo bafuthi Bengakawembathi amatshe, namahlala, nomhlaba, Bengakathllnjwa yiSilwane esingesuthi. 
91 




 
 
92 
Ngimi, ngiyalingoza, ngiyakhala, ngithi Babamkhulu, Wena ungibona ngamaqaphelo amathongo, 
Wena sewazi izimfihlo zomhlaba namaZulu, 
Ngithi emqondweni olele susa ubuthongo. 
Ngiphe ulwazi oluyovunwa ngabantu bonkana _ Ulwazi lokumemeza inkondlo ngosiba; Ngehlisele amandla okuhayela neNkazana, Nawokuthulisa inkanyamba kuziziba. 
Angisho ukuthi kukho kwaleyondoda yoMqingo Eyamemeza yathi amathambo kahlangane, 
Ke, kukho okwelumbo lomsokoco, kukho komlingo Ngithi amathambo aphumule makahlangane. 
Ngithi, Babamkhulu, nakuphi lapho usiba lwami Lutshikitshikiza okosiba Iwezindlondlo, Ngenxenye yamandla akho, ngenxenye yamandla ami, Mangale indima ensimini yezinkondlo. 


 


