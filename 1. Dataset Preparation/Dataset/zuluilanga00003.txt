ILANGA, OCTOBER 6 2006 IKHASI 3 
MENZI JELE 
USHAYA phansi ngonyawo umphakathi 
waKwaZulu-Natal uthi 
umthetho sivivinywa othi abantu 
bobulili obufanayo abaganane awungaphasiswa. 
Bekunesithangami sikaHulumeni 
kazwelonke ebesihleli eMshwathi 
maphakathi nesifundazwe ngoLwesihlanu 
ukuzozwa uvo lwabantu 
ngalo mthetho sivivinywa. Bekutheleke 
izinhlangano zamaKrestu, abavela 
enhlanganweni iMarriage Alliance 
nomphakathi jikelele. Okuphawulekile 
wukuthi ongqingili bakwaZulu-
Natal abazange bafike 
ukuzobeka elabo ilaka ngalo mthetho 
sivivinywa. 
Ongqingili abebekhona bebeyidlanzana 
besuka eSoweto, nakhona 
abantu ebebekulesi sithangami 
abazange babashaye ndiva. “Sibadala 
uma singaka. Wake wezwaphi 
ukuthi indoda nendoda bayaganana, 
umfazi nomfazi bayaganana? Ziyotholakala 
kanjani izingane lapho. 
La manyala uHulumeni athi awaqhubeke 
enziwe umthetho wezwe 
azodida isizukulwane sakusasa nesamanje,” 
kuthetha isalukazi esidala 
uNkk. Nomusa Dube obekulesi 
sithangami. Abavela kuMarriage 
Alliance bacaphune nemibhalo 
esencwadini eNgcwele ekhuthaza 
ukuthi abantu baganane. 
Abantu ebebekulesi sithangami 
iningi labo bekungabantu abadala 
ebebekhuza umhlolo, bethi nanti 
izwe libhubha. 
“UNkulunkulu wabhubhisa iGomora 
neSodoma ngenxa yabo ongqingili 
laba, manje lo Hulumeni usethi 
akube yinsakavukela umcilo wesidwaba, 
kubuse ongqingili kuleli 
zwe?” kusho esinye isakhamuzi saseMshwathi. 
Isithangami lesi sihlalele 
ukuzwa izimvo zabantu ngalo 
mthetho sivivinywa, sijikeleza izifundazwe 
zonke ukuzwa ukuthi abantu 
bathini ngomthetho ohlongozwayo 
wokuthi abantu bobulili obufanayo 
baganane. Ngeledlule ama- 
Krestu amasha agcwala imigwaqo 
yasedolobheni eThekwini, ekhononda 
ngalo mthetho sivivinywa. 
USihlalo wesithangami esizwa 
uvo lomphakathi kuzwelonke uMnu. 
Justice Chauke uthe ezifundazweni 
esebezihambele bathola izimvo 
ezahlukene ezivela kubantu ngalo 
mthetho sivivinywa. Uthe mhla zingama-
20 kuMfumfu bazonikeza 
uSomlomo uNkk. Baleka Kgositsile 
umbiko ogcwele ngabakutholile, 
bese emva kwalokho uyadingidwa 
lo mthetho sivivinywa ePhalamende 
likazwelonke. Namhlanje (ngo- 
Msombuluko) isithangami lesi sihleli 
esifundazweni saseMpumalanga 
Koloni. 
menzij@ilanganews.co.za. 
UMNTWANA WAKWAPHINDANGENE iNkosi uMangosuthu Buthelezi uvula ngokomthetho isikhungo somlando iMthonjaneni Zulu Historical Museum. Uphahlwe ngosomlando 
nabasingathi balesi sikhungo. ISITHOMBE NGU BHEKI MAHLABA. 
MENZI JELE 
UNDUNANKULU kaZulu iNkosi uMangosuthu 
Buthelezi ukhale kakhulu ngesimo indawo 
yakwaKhambule, lapho kwalwela khona impi ya- 
Mangisi noZulu ngonyaka wezi-1879, esiyiso. 
UmNtwana waKwaPhindengene ukhale kanje 
ngenkathi evula ngokomthetho inqolobane yomlando 
eMthonjaneni ngeledlule. Uthe kunabantu 
abathile abacekela phansi izinto ezingamagugu 
ezigciniwe. INkosi uButhelezi ithe impi yakwaKhambule 
eyalwa mhla zingama-29 enyangeni 
kaNdasa, ngonyaka we-1879 ibaluleke kakhulu 
kuyo ngoba ukhokho wakhe uMnyamana kaNgqengelele 
Buthelezi nguye owayekhuza amabutho 
ayedidiyelwe kuleyo mpi. 
Bekuhlangene ochwepheshe emkhakheni wezomlando 
eMthonjaneni, umNtwana wakwaPhindangene, 
uMnu. David Rattray usomlando osejikeleze 
umhlaba wonke, abomndeni wakwaLeitch 
bebecobelelana emashungwini abo. UmNtwana 
waKwaPhindangene uthe ubemenywe nguMengameli 
Thabo Mbeki ukuba ezokwethamela 
umcimbi wokuklomelisa amaqhawe kodwa wancamela 
ukuza emcimbini wokuvulwa ngokomthetho 
inqolobane yomlando namagugu eMthonjaneni. 
UmNtwana waKwaPhindangene uthe, 
“njengenhloko kaHulumeni waKwaZulu omdala, 
yimi noHulumeni wami esashaya umthetho owadala 
amagugu omlando namafa. Impahla eqoqwe 
lapha endaweni yaseMthonjaneni ngeyokugcina 
amagugu esizwe ngakho kufanele iphathiswe 
okwezikhali zamaNtungwa. Yisizinda somlando 
lesi nenqolobane yesizwe,” kusho iNkosi uButhelezi. 
Kube sekulandwa umlando onzulu ngaleya 
ndawo yaseMthonjaneni. Kulapho umNtwana 
uSenzangakhona ahlangana khona nenkosazana 
yaseLangeni uNandi, 
okwathi ekuhlanganeni 
kwabo 
kwaphuma iNkosi 
uShaka kaSenzangakhona 
umbumbi 
wesizwe saMa- 
Zulu. 
KuseMthonjaneni lapho iSilo sas’Ondini iNkosi 
uCetshwayo esahlangatshezwa khona yisizwe 
siphuma ekudingisweni nalapho sagcina ngokuyobonana 
neNdlovukazi yaMaNgisi (uQueen Victoria). 
UMnu David Rattray ulande umlando webutho 
uMcijo elalibuye laziwe ngoKhandampevu, 
ukuthi iSilo uCetshwayo wathi uma esexolisa 
kuMaNgisi ngonyaka we-1878 eshweleza ngenyonikayiphumuli, 
uMcijo wazivimba lezo zinkomo 
seziyowela umfula iMfolozi lathi ibutho bungamane 
buchitheke bugayiwe, aziyi ndawo lezo zinkomo. 
Abantu abanentshisekelo ngokwazi umlando 
bavumelekile ukuba bavakashele leya 
nqolobane yamagugu yaseMthonjaneni. 
menzij@ilanganews.co.za. 
MAIN CAMPUS: 
DCC Campus 
375 Smith Street 
DURBAN 4001 
(031) 304 2007 
(031) 307 3412 
(Next to O.K.’s) 
TEL: 
FAX: 
CAMPUS II: 
374 Smith Street 
DURBAN 4001 
(031) 304 2039 
(031) 307 3412 
TEL: 
FAX: 
PMB CAMPUS: 
DCC House 
21 Timber Street 
PMB 3201 
TEL: (033) 345 0068 
(Above Kara Nicha’s) 
Training You For The Future Today 
STUDY AT SOUTH 
AFRICA’S FIRST REGISTERED 
AND ACCREDITED PRIVATE 
EDUCATION INSTITUTION 
D C C DCC 
CAMPUS 
D U R B A N C O M P U T E R C O L L E G E 
PRI VAT E HIGHER & FURTHER EDUCAT ION INST I TUT ION 
Department of Education Reg. No. OOHC01 
Higher Education Programmes accredited by SAQA & CHE (Council on Higher Education) 
e-mail: 
info@dcccampus.ac.za 
dcc@mweb.co.za 
www.dcccampus.ac.za 
Register now 
for 2007 and 
pay 2006 fees 
Ivulwe ngokusemthethweni inqolobane yomlando 
MENZI JELE 
SEKUSUKE umsindo esizweni 
saMaQadi esiseNyakatho 
nedolobha laseThekwini 
okuthiwa udalwe yiNkosi uMzonjani 
kaMandlakayise Ngcobo, Inkosi 
endala yesizwe. 
Amanye amalungu esizwe saMa- 
Qadi athi Inkosi uMzonjani Ngcobo 
uvele wathatha udadawe lwendawo 
yawo wayinika iBandla iNazareth 
Baptist Church (elidume ngokuthi 
elaKwaShembe). IQadi elishayele 
iphephandaba ILANGA ucingo lithe 
isizwe sifuna ukwazi ukuthi 
Inkosi uMzonjani, ize inikele ngendawo 
ebandleni ekhonza kulo nje 
ibikhulume nobani. 
Kuthiwa kumanje nje amahlathi 
asemuva kwesikole uMqhawe High 
School, endaweni yaseMzinyathi, 
asegenciwe, iBandla lakwaShembe 
lakha izitini kuleya ndawo. 
“Thina simangele mfowethu ukuthi 
uNdabezitha angeyenza kanjani 
into enje, avele anikele ngomhlaba 
wethu ebandleni lakhe. Akakhumbule 
ukuthi asisonti kwaShembe 
sonke. Leya ndawo ngeyomphakathi, 
iSizwe saMaQadi. Kunenkundla 
enkulu eyakhiwayo laphaya, kusho 
ukuthi nayo isizodilizwa?... kwakhiwe 
izinto ezingasizi aMaQadi wonke 
kodwa abantu abakholwa kwaShembe...
hhayi iNkosi idlala ngathi,” 
kusho indoda yaseMaQadini ethe 
idumele. 
Ithe bazohlela ukhukhulela ngoqo 
wombhikisho baqonde enkantolo 
yesizwe, beyokhala ngoku“dayiswa” 
kwezwe labo emini kwabha. 
Leli Qadi lithe nakubo abantu abagenca 
amahlathi lapho kuzokwakhiwa 
khona bethukile ngoba bagadwe 
ngamaphoyisa. 
UmNtwana weNkosi uMzonjani 
Ngcobo okunguyena owengamele 
izindaba zeSizwe saMaQadi uMqoqi 
kaMzonjani Ngcobo utshele ILANGA 
ukuthi ngumuntu oyedwa oweza 
wazocela indawo yokwakha izitini 
eMaQadini. Lowo muntu bamnikeza 
induna okuyiyo eyamkhombisa 
leya ndawo. Uthi nguye lowo muntu 
oyiNazaretha, hhayi ukuthi umhlaba 
wanikelwa eBandleni. 
“Noma yimuphi umuntu siyamnika 
thina indawo la eMaQadini uma 
ehambe ngemigudu efanele. Awukho 
nomncane umhlaba esiwudayisayo 
thina njengoba abanye abantu 
sebebeka. Ngimangele nje ngihleli 
namaKhansela ami enkantolo ngibona 
ubaba ongizalayo esefika nala 
malungu omphakathi namaphoyisa. 
Indawo yaseMaQadini ayikaze ithengiswe 
nanini,” kusho umNtwana 
weNkosi uMzonjani kaMandlakayise 
Ngcobo. 
ILANGA liphinde lathinta uMfundisi 
Mhlephila Mthethwa okhulumela 
iBandla iNazareth Baptist 
Church, (uhlangothi lwase Buhleni). 
UMfundisi uMthethwa uvumile 
ukuthi Inkosi uMzonjani kaMandlakayise 
Ngcobo ubanike indawo 
ngesonto eledlule lapho bakha khona 
izitini ngenhloso yokuzithengisa 
imali ize ebandleni. Uthe kodwa 
akazi lutho ngomsindo osusuke 
eMaQadini ngalokhu. 
“Ngokwazi kwethu indawo ngeyeNkosi 
yaMaQadi, uma isisinika le 
ndawo ngaphandle kokubonisana 
nomkhandlu wayo noma nesizwe 
asingene thina lapho njengebandla,” 
kusho uMfundisi uMthethwa. 
Uqhube wathi ziningi izinto abazozenza 
kuleya ndawo abanikwe yona 
yiNkosi uMzonjani ukuze kusizakale 
amaNazaretha. UMnyango wezo- 
Hulumeni baseKhaya neNdabuko 
uthi awukabikelwa ngalolu daba, 
kodwa usazophenya. 
“SinguMnyango sizojuba abantu 
kuba baphenye ngalolu daba bese 
siyaphawula uma sesithole sonke 
isimo sezinto eMaQadini,” kuphetha 
uMnu. Mabaso. 
menzij@ilanganews.co.za. 
Kuxabene ubendle eMaQadini 
Abafuni nakuyizwa eyokuganana kobulili obubodwa 
DAISY MNCWANGO 
ezasenkantolo 
INDODA eganwe yisithembu 
igwetshwe udilikajele yinkantolo 
enkulu yaseThekwini ngecala lokudlwengula 
umshana wayo. 
UBhekizizwe Xulu (45) waseNdwedwe, 
ugwetshwe ngoLwesihlanu 
ngelokudlwengula umshana wakhe 
oneminyaka eyi-10 ubudala okwakwenzeka 
phakathi konyaka wezi- 
2001-2002. 
Le ngane yayihlala nommangalelwa 
imphekela kanye namadodana 
akhe ngesikhathi kwenzeka leli cala 
okuyinto okuthiwa yayenzeka izikhathi 
eziningi. Ngokusho kukammangalelwa 
uthi lolu wuzungu 
olwakhiwe ngudadewabo nonkosikazi 
wakhe omdala ngoba belwa isikhwele 
somakoti omncane. 
Ekhalelwa ngummeli wakhe ummangalelwa 
onguMnu Philemon 
Maphumulo utshele inkantolo ukuthi 
ummangalelwa unamakhosikazi 
amabili nezingane ezintathu azithola 
ngaphandle komshado kubantu 
abehlukene, futhi usebe ezitokisini 
kusukela ngowezi-2002 kanti ngesikhathi 
kwenzeka icala wayeneminyaka 
engama-40. 
UMshushisi uMnu Mbongeni 
Mthembu ucele inkantolo ukuba 
ikhiphe isigwebo sikadilikajele. 
Uthe ummangalelwa wacekela phansi 
ukwethenjwa kwakhe ngesikhathi 
edlwengula umshana wakhe 
owayemphekela yena namadodana 
akhe. Uqhube wathi ummangalelwa 
unamakhosikazi amaningi kodwa 
ukhetha ukuhlukumeza umshana 
wakhe, wathi kule minyaka anayo 
bekufanele azi kangcono ngobubi 
baleli cala ngalokho yiyo le minyaka 
eyenza kube nzima. 
Likhipha isigwebo ijaji, uMnu Peter 
Rowen, lithe amaphuzu avezwe 
ngummeli kammangalelwa wukuthi 
kakukho sikhali esasetshenziswa 
ngaleso sikhathi nokuthi uze wafika 
kule minyaka kungekho cala ake 
alenza. 
“Okuphazamisayo wukuthi usukhulile 
unezingane 
ezintathu 
kodwa 
wakwazi 
ukugibela 
phezu komshana 
wakho 
umdlwengule. 
Nakuba kungavezwanga enkantolo 
ukuthi ummangali wahlukumezeka 
kangakanani kodwa kayinakho 
inkantolo nokuncane ukungabaza 
ukuthi lokhu kuyohamba kumhlukumeze 
ngokomqondo,” kusho 
iJaji. 
Iphuzu elivezwe nguMshushisi 
elibalulekile wukuthi iningi lala 
macala okudlwengulwa kwezingane 
enziwa yizihlobo. IJaji liqhube lathi 
kuleli cala akukho okungenza inkantolo 
igudluke esigwebeni esibekiwe 
ngakho iyaphoqeleka ukuba 
imnike udilikajele. 
mncwangod@ilanganews.co.za 
winning bonus 
numbers ball 
Lotto numbers are subject to confirmation from any National Lottery outlet 
IZINOMBOLO EZIWINAYO ZE LOTTO 
07 13 16 17 32 36 + 09 
PRIZE DIVISIONS 
PRIZE DIVISION NO OF AMOUNT 
PRIZE WINNERS 
1. Match 6 Numbers 1 WINNER R 2 860 731 
2. Match 5 Numbers + Bonus 3 R 201 483 
3. Match 5 Numbers 175 R 7 771 
4. Match 4 Numbers + Bonus 484 R 1 561 
5. Match 4 Numbers 11 895 R 212 
6. Match 3 Numbers + Bonus 15 043 R 110 
7. Match 3 Numbers 214 166 R 25 
TOTAL PRIZE POOL 
R15 111 249 
Bonus 
ball + 
IZINOMBOLO ZE-LOTTO YANGOLWESITHATHU 27-09-2006 
Bonus 
ball 02 10 11 15 20 + 33 
TOTAL PRIZE POOL 
PRIZE DIVISIONS 
PRIZE DIVISION NO OF AMOUNT 
PRIZE WINNERS 
1. Match 6 Numbers 0 WINNER R 00 
2. Match 5 Numbers + Bonus 4 R 213 254 
3. Match 5 Numbers 167 R 4 549 
4. Match 4 Numbers + Bonus 491 R 1 308 
5. Match 4 Numbers 9 962 R 84 
6. Match 3 Numbers + Bonus 14 992 R 55 
7. Match 3 Numbers 184 664 R 7 
DRAWN: 
30TH Sept 2006 
LOTTO PLUS 
LLOOTTTTOO PPLLUUSS 
R5 208 943 
07 15 28 40 44 46 34 
09 14 28 42 46 49 + 29 
25 
Uzodilikelwa yijele owadlwengula umshana 
KUMENYWA lonke uzalo nesizwe 
sikaMkhawozi kaSithole 
eNgoje ukuba baphelele emhlanganweni 
mhla ziyi-7 kuMfumfu 
(October) emzini wenkosi yakwa- 
Sithole eNgoje ngo-8 ekuseni. 
Isimemezelo sikhishwe nguKhahlela 
Sithole. 
Izimemezelo 
N G I C E L A 
u k u f u n i s w a 
udadewethu 
esadukelana 
naye, igama lakhe 
nguBusi 
Rejoice Molife 
owayehlala e-Port Shepston kodwa 
manje osehlala eGoli. Ongaba 
nolwazi ngaye uyacelwa ukuba 
makaxhumane noXolani Majola 
ngezikhathi zomsebenzi kule 
nombolo 267 2711/ 2665156 , Sandile 
Majola 083 895 0738.

