
  
Ngazalwa ngesikhathi semfulwenza 


Ngazalelwa emapulazini enhla noMngeni. Ngizalwa uMaZuma, uThubayi wakwaMadlala. Umkhulu uNotho nogogo bashona sisebancane. 

Ngalezozikhathi, uma kushoniwe zazingatshelwa izingane. Sasiye sicashiswe kwenye indawo khona singezubona ukuthi kwenzekani. Sibone ngabantu abadala bekhala ukuthi kukhona okonakele. Kodwa uma ubuza ugogo bathi akekho usahambile. Ngenxa yobungane nathi sasinganaki. 

Ngeke ngikutshele ukuthi ngazalwa ngamuphi unyaka ngoba nami angazi. Kodwa umama wayethi ngazalwa ngesikhathi semfulwenza. 

Leso kwakuyisikhathi esinzima, lomkhuhlane uqeda abantu. Kwakufa abadala kufa izingane. 

 
Zazingekho izibhedlela. Nezinyanga bebancane ababesizakala kuzo. 
Kwethu lomkhuhlane wathatha udadewethu omncane. Sasala sibabili thin a mantombazane, nabafana ababili. 

 
  kwaGasa 
Ngahlala kwaGasa n'giganile kwaze kwaphela unyaka golokoqo. Kumnandi lapha ekhaya ngeke usho ukuthi ngingumakoti. Odadewabo sicishe silingane noma bengaphansana; uNomaningi, uNomajoni, uGwingci, uNomsobo noMjaku. 
Emini sihlala nabo ngibacwale amakhanda. Kwazise ngangishaya into eyomile ungathi bekusebenza imishini yabelungu. Kuthe sekugamenxe unyaka wesibili wafika ubaba ezongilanda. N gabona ngehashi lakhe ekuseni selilunguze ngomkhala elawini engangilala kulo .. Wangakhuluma lutho uMadlala, wangiqhuba sabamba ebheke ekhaya. 
 
 
Ngasengibonile ukuthi azikho izinkomo kaGasa. Isibaya sakhona samatshe esingagcwala umhlambi wezinkomo zebhunu, sasingenayo neyokubika. Ngoba uthando umanqoba, angakugqiza qakala konke lokho. Ubaba wayesesebenza ukungilanda kaGasa. Angilande ekuseni, ntambama afike uGasa naye angilande. Ingidla lenkinga ngoba ngimthanda lomfokazi. 

Kwakuthi uma ubaba ngimbone esehla entabeni, 
. . 
ngibaleke ngiyocasha eceleni komuzi. 

   
"Sisho ngesitholeesimnyama." Uma uzokhonga usho izinkomo onazo ngemibala yazo kodwa akumele zibe ngaphansi kwezimbili. 

"Kwadingeka ngiyobelethela ekhaya." 
Intombazane engakendi ayibeleletheli emzini 
	ngoba ihlonipha oninazala. 	' 

"Engafuni ingane ijwayele isibongo sakhona." 
Ingane ikhula ifundiswa ukubonga ngesibongo salapho ikhulela khona. Uma uyinekeza noma yini ibonga ngaso. 

Umbhubhudlo Amanzi abandayo afakwa ushukela bese usheba ngawo noma udla uphuthu noma isinkwa. 

Umbhanselo Isipho esincane abanikazi bezitolo abasinikeza amakhasimenda abo, njengamaswidi amancane anoshukela ngaphandle. 

 
