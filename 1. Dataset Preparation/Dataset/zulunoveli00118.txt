 
 Iyezane 

Isosha Ngomlobi 

WOZA siwelele ngaphesheya Kwamathafa, sixox' amaphupho Angamilisi zimpondo 
Kuhle kwensumansumane Exoxwa ngesokuhlwa. 

Uthi ngingubani, Lalela ngikutshele: 
Ngabona i1anga ngo-1946, Ngabona u."A" ngo-1959. Namhla ngibong' izikole Ezingicathulisile: 
UMalusi Omuhle, kwelakithi kwaHlabisa: 
Impumelelo, kwelenkaba yami eMahlabathini: 
IStar of the Sea, kwelamaThonga eMaputa: 1St. Paul's, kwelabezizwe eHammanskraal. Okuncane ngikutholile kwabemfundo, Ngakho manje ngiyabonga. 
IPhiva elilala liguquka (M.T.M.) April 1972 
1145 Ngwelezana, Empangeni 



 

Uma umhlobo wami engikhuza ethi asihambe funa ngishaywe ngabantu, wen' uthi: akafokofe adebe kuwe nobugwala baklie: 
uyangikhohlisa nomina! 

Manje sekuyaliwa, sekuchilheka amabhodlela nezingilazi; banweb~na ngami, awusekho nomina - s~yvubaleke nobuqhwaga bonke, sengingedwa: 
kad' ung'yenga nomina! 

Manje sengixubh' igazi, nendlela angisayiboni, sengidonswa ngumhlobo wami ungis' ekhaya lami: 
usungihleka nomina! 

Sekulelwe ekhaya lami, wena uthi: mangithethe, ngigaklaze isivalo, ngilwe impi yamazwi, nginwakisane namazwi nami: 
sewungibusa nomina! 

Manje usungehlule nomina, sengigadla ngidilika kuNkosikazi wami ngob' engenza uhlanya ngizinqakisa ngamazw' engathi vu: 
sewuqholosha nomina! 

2 

. "Kuthi-kuthi, kusho bani ukuthi lalani emzini wami 
ngingekho .... 1" Sekukhala nezingane: wena sewushay' ihlom be, sewungcingciza, 
sewuyagiya nomina! 

Ngehluliwe nguwe nomina, 
angisakwazi nokugumul' izevatho nezicathulo; phansi emhlabathini obandayo ngilala ngingazi mini nabusuku: 
sewungiloyile nomina! 

Ngakusasa awusekho nomina, 
. sewugwegwesa kude ungenyanya, usungishiye ophathe ngedwa; 
sengidliwa nguNomina kanembeza wobuMina: angimlalelanga uNomina wobuMina! 

Manje ngizwa izinhlungu zomzimba nenhliziyo, sengiy'siboshwa sezenzo zami, sengesaba nokuphumela phandle, amehlo asegcwele izinhloni nokwejabha: 
useyangisola uNomina wobuMina! 

3 




 
 

Hambela kude njalo nomina, uyangiyenga - uyangedusa bese ungifulalhela lapho izenzo zami 

zibuya zingishaya namandla engasekho. Sengiqhalha umunyu awungiduduzi uyangihleka nomina; sengisolwa nguNomina awuphenduli nomina: sengiyakuzonda nomina kamina, phum' uphele kimi nonyoka! 

UKhisimusi 

BayeWa, bayenyuka, bagqoke EzimWophe, ezimnyama, yonke Imibala ibonwa yilanga. Sekukhala izinsimbi zesonlo, 
. Laba baya esonlweni, labaya Bayophuza ulshwala, nlambama Iyo bisifile ingane engenacalaUyobe engasekho unembeza; Bayogwazana bafe; koshayisana Nezimolo emgwaqeni kuf abanlu! Abazalwane bagubh' umkhosi Wokuzalwa kweMvana yoThando; Izidakwa zigubh' umkhosi 
Ekade zaziwusongela; ukhisimusi Kuyajalshulwa nlambama kuyakhalwa. 

5 

 
-, 

Angisakhumbuli 

Benginamazwana angilahlekela, Bengidlala duze nol wandie 

Kwafika amagagasi akhukhula konke. Bengiloba ngomunwe esihlabathini Kwafika umoya waphephetha konke. Amazwana ebenginawo alahlekile, Athathwe yulwandle, 

Athathwe ngumoya; 

Angisakhum buli. 

6 
 

Kawusaboni Emehlweni Salukazi 

Namuhla uhleli phandle, 

Bonke bakushiyile bayosebenza, Wasale wagaqazela waphuma Ngomnyango ngoba sewathanda Ukotha isigcaki. Kawusaboni Emehlweni salukazi, pho, utshelwe Ngubani ukuthi libalele phumela 

Phandle; ngithand' ukwazi nginyenyezele? 

Unqunise ikhanda, wahlubula 

K wesingenhla; imisebe yelanga Kayikakhohlwa ukuthi noma Usumixhilibana nje kuwe kwake 

- Kwaginqika imvula minyaka leyo 
Umzim ba wakho uselibhodlela Ngokumanyazela. Izinwele zakho Zabezinzimakazi, namuhla zimhlophe wu! 

7 

 

Sewubuyele ebunganeni, amandla Agxiliswa ku wena asasengwa 
Zinsizwa nezintombi ezancela Zashiyelana kwelakho ibele ' Salukazi esidala, wazala 
Wazelula amathambo, namuhla Abantabakho bakubek' elokishiniIsidwaba sakho sesanetha emanxiweni. 

Sewukhulile salukazi, kawusaboni EmeWweni, asewohlokile amaxolo Akho-sewugugile. Usuthanda Isigcaki; usuthanda lowomlilo Owasala kude emanxiweni akini Asadliwa yinundu, anethwa zimvula. Ubulawa yisizungu yini salukazi, 
K wangathi lukhul' olubonayo, ngitshele? 

Njalo ngithi lapho ngedlula Ngikubone uhleli esihonqeni Esakhiwe ngosemende, udliwa Yisizungu sokuba wedwa njalo Ungaxoxi noy'ntombi kasobani Abasajatshuliswa yintuthu esuka Eziko ibageze amehlo baze 
Baciphize kepha bengenakudeda kuyona. 

8 

Naselokishini wondlekile salukazi Kodwa kawusakuzwa ukubhonga Kwezimazi zibuy' inhlazane, zehlisile. Lendaw' okuyo ikuhlubule onke Amagugu obuwabona ngay'zolo: 
Kawusakuzw' ukukekela kwey'khukhukazi Nokutshiyoza kwamatshwele kade Echanyiselwa esagcwele isithuthwane. 

Konje nawe wake wabanesihluthu salukazi? Nakuwe kwake kwathiwa: "Qoma ntombi Ngiyakuthanda!" Aah, ngisakuthanda Nkehli endala noma selishonile ilanga Kuwe! Ekhanda lakho kugcwele Izinganekwane owazixoxelwa ngukhulu Wakho usemncane, uyohamba nazo mhla Ugodukayo ngoba izingane zanamuhla Azisakhexi mlomo zilalele okuxoxwa Ngugogo: sekwaflka uSivilay'zeshini Wazimemeza emaday'sini nasemaphepheni. Kawusaboni emehlweni salukazi; ukubona Wena kunginika ithemba lokuthi nami Ngokhula ngibe ngangawe salukazi esidala. 

â€¢ 

9 

 
Nawe Nokufa Uyokufa 

. , 

Ungaqholosha, unwebeke, ugcwale Indlela kepha ubukhosi nokunqoba Kukude nawe - ubuqhawe abukho kuwe: 
Nawe Nokufa uyokufa. 

Singahaya, siqophe ngawe izingoma Ezinde kepha lokho akubeki phawu Lobuqhawe nobukhulukazi kuwe ngoba 
Nawe Nokufa uyokufa. 

Sichakandini ungithela ngezinyembezi, Ungenza intandane, ungethwesa izinsizi; Kwenze konke kepha uyokwenza kube kanye: 
Nawe Nokufa uyokufa. 

Songena ethuneni kanye, ngokuhlamuka Ngiwelele kwelamathongo, ngokushiya Endaweni yakho ithuna; ungaqholosha kepha 
	Nawe Nokufa uyokufa. 	. 

Inhlava 
Ingede Inyoni Yezinyosi 

Nhlava nyon' ekhala Ehlathini ingathuli Ngibize ngikulandele 
Nyoni yezintaba namahlathi; Ngiyise kwezingenaqhimiza Ngizitike ngoju lishone Ngenamile, ngivum' ingoma. 

Ngilambile, ngibize nyoni Yezinkedama nezihlupheki; 
. Wawubabiza nasemandulo 
. Nanamuhla awukadinwaUvika izagila ungasibam beli Thambo, uyasithanda noma Usesaba. Ngibize nyoni Yemifula nemifudlana. 

Ngibize nyoniyobuhlakani Bemvelo, ngifundise ukusinga Wena oso lakho ngingelichaze, Wena onhliziyo emhlophe 

II 
 

Ngibize ungichushise emaveni Khona ngizonyambisa umphimbo Ngoju Iwezinyosi zasekwindla. 

Tshekeza nyoni yezinyosi, Khala themba labafana 
Belusile; ngiphe nami lolothando Lokupha ngenhliziyo emhlophe; Ngithanda inhliziyo enjengeyakho Khona ngoba nesandla esiphayo Kulabo abazingela ukungiphosa Esiweni ngibe ukudla kwamanqe. Khala ungibize nyoni yamahlathi, Ngizokulandela emaveni ahlabayo! Ngiphe uthando nesibindi nyoni Yezimanga esizweni sakwanyoni! 

12 
 
, ~' 

Khala Afrika, Khala 

Bekukikizelwa kujatshulwe kanti Kuzothi lapho umakot' echanguzayo Kubhunqe esentuthu-kukhale ihawu' Kukhale ikhanda; kuphahlake ithamb~; Kuchitheke izitsha; kundiz' inhlalisuthi Phezu kwekhanda lendoda. 

Bheka, amakhanda ampunga atalasile, Agudlene ngezinqulu, awafuni ukuhlehla 
Ngoba nawokhokho bawo bawathwala ngezifuba Amanxeba, kwasala izihlangu empini .. 
Wasala lapho uVukayibambe; wasala lapho UKhiphinkunzi. Musa ukubaleka ntanga Yamashinga uyesaba! 

"Wis' uphondo Mgwinsi!" Sekukhunjulwe Izimiso nezibopho zogedla 1010 
Olugomile lwathi: "Nonqoba ngokuwisa 'Uphondo phansi, kosebenza izintelezi Ezinkulu: onkungwini, nomathithibala 
. '. Beziwa nomacashosizini." Yebo useluwisil' ~,'.' Uphondo uMgwinsi kepha zilokhu ziqamelana Izinsizwa zabantu. 

13 
 
 
 

Akubangabikho ukucash' osizini; Izitha azizange zithithibale; 
Ukuhlwa okubamba amehlo zange 
. Akulethe unkungwinL Wawa lapho Wasala nsizwa kaSobani; ubushinga Bakho basishiya silambile, nanam'hla Sisalambile: awusibekelanga lutho Ethala. Njalo lapho kunomsindo Niyagangela nigqimuzane amakhanda Ningaxabene, aah! 

Sezalwa zedlula izimpi Zemibango yengcebo yeAfrika, 
Pho nina nisalwa ziphi? Niyaphihlizana, Niyagwazana mihla nama1anga, senalalwa Yinkungu. Lapho inhliziyo yami imuka Ayahlam ba amehlo nkathi ngihlanganisa Amehlo. Simi phandle emvuleni Siyanetha; siphe ukuqonda nothando Sokhuluse sibumbane ngothando Nentokozo ngaWe. 

., 

Senalwa nafa kwaba kanye, phinde Nife futhi! Njalo lapho ngidlula Ezigcawini zezinyembezi ngenkathi lzidalwa zigoqe amehlo, ngizwa Kusiphuzela izinwele kubengathi Ngizozwa izihosho zamazwi akade Agcina ukudla ethi: Kuwe Nomashinga mWabe, mgwaze, mshaye, Ayiphele inkani; ngadla, ngahlabana! Uyoqamba amanga uthini usugugile? 

Zalwa izimpi eminyakeni 
Emida1a zedlula zingasishiyi Nalutho. Atholani amaXhosa Ngezimp' eziyisikhombisa azilwa NabeLungu na? Wathola mvuzo Muni uDingane ngokwenza AmaBhunu isilo sengubo EMgungundlovu na? Ngikhala Esamaqhaw' afis' okwezingxangxa Emfuleni iNcome! Yebo zalwa Izimpi, naseSandlwana uZulu Wabhibhisa inhlendla nesijula Eholwa yinkos' uCetshwayo elwa . NamaNgisL Zolo lokhu kade Kunyakazela umWaba ngempi Kazwelonke kepha kuze kube NamWa umvuzo wayo asiwuboni, NanamW' amazw' amaningi AsaWel' ezinWungwin' ezashiywa Yimpi kazwelonke. 

15 




 

Igazi Iaehitheka, imikhumbi Yaewila. Amadolobha nemizi K wabhidlika, inhliziyo 
. Yomuntu yaguquka yafana Neyesilwane! Kwedlula konke Lokhu, kwadliwa amazwe Ngomonakal' ayewenzile kwamanye Nanamuhla uyohamba amazwe 
Ufiee izizwe zikhala buthule 
Kuhle kweehalaha likhala bulele Seliqhinwe ukuguga nangamanxeba Amadala. Ngiyabuza watholani UHitler ngempi kazwelonke na? NomuNt' omnyama wayilwa impi Kazwelonke kepha eselwile Katholanga lutho. Izindaba zakho 
Mpi zigewele ubunyama! Wamqothula UmuNt' ehlangabezana nomlilo Wesibhamu somlungu ~ 
Awa amaqhawe nanamuhla siyakhala! Vukani maqhawe amadala: 
Akuvuke uShaka eAfrika, Kuvuke uNa po lion eYuropa, 
Basitshele ngobukhulu bempi kwaMhlaba! 

16 

,~ .. 

Lapho uvakashela ezinkomponi Uyofiea izizwe zikaMnyama Kungathi ziwashiyile zonke Amakhaya. Uyobe usuzwa Imishini ebubulayo engezwa Ngayo ngoVilakazi ehaya 
Ngo"DUMANI MISHINI YEZINKOMPONI ... " Ngayizwa nami iduma ngabona 
Kunyakazela kwangathi izinsizwa 
Zeqana ebuthweni lenkosi! 
Ukukhala kwemishini kuxosha 
Ubuthongo kepha umzimba 
Wale ukusukuma ngamatonyela: 

Wazosebenza, vuka mtanomuntu kusile! Namakhehla imbala avuka kanye Nezinkukhu ziqanda amasuku 
Lapho kungathi izinduna 
Ziyaehwensa zibhinqa zithi: 
'Phumela phandle ndoda 
Kumnyama endlini, waziletha, 
Washiya umuzi wakho wakhile!" 

UmuNtu omnyama uphenduka Isambane kukhuphuke Izindunduma zomeebo omise Izikhulu zobuzwe phezu KwaMWaba. Amatsh' egoli Nadayimane kuyizithukuthuku ZomuNt' omnyama keph' umvuzo 

17 





  
, , 
Phinde! Nasezimayini zamalahle Yiso leso mtanomuntu! lzintombi Nezinsizwa zigqoke amasaka 
. Ema~imini.ezing()do Nomooa 
Uthuli lomWabathi lubanjwa Ngumjuluko lwakhel' esikhunjeni SomuNtu! Ngiyayengiphuphe ngihlezi Ngibona umuNtu omnyama Engowalesosizukulwane 
Sendodana eyaqalekiswa nguNoah Emlandweni weBhayibheli wathi: 
"Uqalekisiwe, usuyoba yisisebenzi Sabafowenu ... " Siyasebenza noma Sikhahlelwa; kuyokhala umvuzo Ogodliwe ngale kwethuna. 
Khala Afrika, khala! 
Sekuth' Angithi: 
".1 
Yuka Dlungwane kaNdaba, 
Yuka Dlungwane woMbelebele, 
Yuka kuzimbuke amatshe KwaDukuza. Lapho ubheka Empumalanga woxhoshwa yimisebe Yelanga lisinekile, kungathi Kuzomemfuk' amabuth' akho ephuma Konqoba izizwe zabafokazana; 
Kodwa uzovukelani ngoba ubukhosi Sebadliwa? Sewungumfokazana! 
Yuka siShaka kashayeki, 
Yuka NodumeWezi kaMenzi, Yuka kudunguzele umWaba KwaDukuza! Laph' uphakamisa InWendia yakho kodilika Izindlu zabakwaMnanayi Kumile arnaqhugwane kaZulu, 

. Kukikizele isalukazi esidala, Kweqane ibutho uDlambedlu, Kubuy' ubukhosi bakho Zulu! 
19 



 

Yuka Mxoshi womuntu Amxoshele futhi; vuka 
Sesule izinyem bezi, vuka , Usithume ezikoleni sofunda Ubuciko ngesithunyisa somLungu! Sifuna amanxiwa amadala Awokhokho, sifuna amasiko Amadala kaZulu, sifuna 
Izinkomo zawoMalandela, 
Sifuna nezwe lonke likaZulu! 

Yukani nonke mabutho amadala 
Nivunule niqonde kwaBhekuzulu KwaNongoma, nobona izintandane ZikaZulu zisina, zikhumbule 
Okudala ngoba namuhla ubukhosi BukaZulu buya ngokubuya kancane. Nozwa inkosi yamaShenge umntwana UGatsha ekhala ngezidingo zomuntu 
K waZulu. Shayani izihlangu ninike OkaMnyamana amandla nekhono lokuhola UZulu wonke! Dlungwane kaNdaba 
Yuka amandl' akho ayemakhulu! 
, 

20 
 

N githathekile 

Njalo ngenkathi yasehlobo 
Lapho kufa ikhwezi ukusa 
Kusondela, amehlo ami 
Afulathela ubuthongo; 
Izindlebe zami zijatshuliswa Ngumchwayo wezinkukhu egcekeni Ngishiye ukhukho lufudumele Ngiphume ngime phandle ngithathekile! 

Lapho sengimi nokukhanya okusha, Ithinta lami eliyimpumuzo phakathi Kokuphila nokufa ngisalishiyile 
. Imizuzwana, ngilangazel' ukungena Kulo futhi lapho zonke izidalwa 

, Zizigoqa phansi kwendlu yobuthongo. Kumnandi, kuyolile ukubona amazolo .... Efana nobuhlalu eduze nasekudeni. 

Ngisemi nokukhanya okungenalanga, Lomoya oswelelayo ungemboza ngamakha 'Ezimbali engingazazi - aah, lamakha 

21 

 

Athakene nolumpe lwezinyosi! Nawe Selesele ucula ingoma yakho; nawe Nyoni sewuyakekela ngoba ukukhanya . Kuvukile! Yebo, ukubuya kosuku 
Nokukhanya kuqinisa amathambo Kuze kuwe ilanga lapho 
Ubusuku nemini kushabalala. 

Izimbali zemvelo ziyamoyizela, Izihlahla zemvelo ziyamoyizela Zithwele ameva ahlaba aleth' iminjunju. Phandle lomoy' ovunguzayo Uyangihungula kuth' angixoshane Nawo phakathi kwezikhala zemithi Ngibe kanye nemilozi yezindwani! 
Aah, Nomkhubulwane Nkosazane Izinyembezi zakho zineminjunju- 

Ngitshele Nkosazane: Ngubani 
Lowo ongethusayo lapho ubusuku 
Nobuthongo bunginyonyobela 
'Ngenduduzo exosha izinsizi nezigi 
Zokushaya kwenhliziyo emva kwezidubulu Zokusebenza ngokuzidel' okulandelwa Yiminjunju emisipheni nasezinzweni zomzimba? 

 

Ngiyavuka ngibe saluhlanya, 
Ngiphuphe ameWo evulekile, 

Ngikhulume nezidalwa zemvelo Ezingenamlomo, ngikhulume Namathongo amadala ngingawazi. 
Aah! konke kuyafikiswa kubengathi Kukhona iphimbo elinyenyezayo Lithikanyezwa zinhlanga zomkhwani Ohashukile lithi: "Bhala ukuthi-kuthi; Thwala imizwelo yezidalwa zakwamhlaba; Lala phezu kolonto lomphefumulo khona Uyophaphama ezweni lezimbongi ... " Thula nhliziyo yami, ngithathekile! 

23 

 

Qhawe Elidala 

Sekukhala amankankane', umlilo Sewukhehlekile, ubusha bakho 
Sebutshakadula ezinkalweni ezikude 
Lapho kugiya khona oSobani enahlabana 
Nabo ezimpini ezindala zemibango! 
Amehlo akho asegijim' ulaka nezinyembezi Lapho ukhininda imilando nenkambo kaZulu. Umzimba wakho uqophe umlando ngamanxeba Emikhonto, ikhanda lakho ligcwel' izisele Zamawisa nezagila: lisitshela 
Ngamazik' oweqa kuwo Qhawe elidala! 

24 

Kodwa ... Nkosana 

Libalele, liyana, kumakhaza; Ngidiniwe, ngilambile, imali Kanginayo kodwa ... nkosana Ngiyakusebenzela noma iholo Lilincane kunezidingo zami. Nomsebenzi onginike wona 
Uyashisa phezu kwamahlombe ami Nokho uyongifica ngivuma ingoma Lapho ipiki nefoshela kuhluthula Iziphanga zami. Awungibizanga Nkosana ngilethwe wubunqunu bami Ngashiya izingane zami ngathi Ngosebenzela umuzi wami kanti Ngizocebisa wena, kodwa nkosana ... 

Liyana, kumakhaza, ngixhafuza 
Udaka ngiqonde es'koleni semfundo Engikhuphulela ezingeni eliphakeme Ngizwe noma ngihamba ukuthi wena Unguwethu kwezokuhlaziya kwengqondo, Sobalili sanikwa umphefumulo ongacimi. 

25 


 
Kodwa ... nkosana awunahizwelo, uphila Ngesithukuthuku sami impela! Awungithandi Kepha uthanda ukusetshenzelwa yimi; Anginandawo yokudlela emahotela kepha Umpheki yimi; kuwena ngifami nembongolo! Uhola imali eningi kodwa ... nkosana; Sengifundile ngaba nguphrofesa kanye nawe, Ngaba ngudokotela kanye nawe kepha 
Ulokhu ungedlula ngeholo kodwa ... Nkosana! lntengo yezimpahla Kayahlukanisiwe eyakho kweyami. Kodwa ... Nkosana ubokhumbula: ukunethezeka Kwakho kuwukukhandleka nokudubuzeka Kokuzinikela kwami ngisebenza - 
Kodwa ... nkosana ... 

26  

N amagongo! N amagongo! 

Luyaqina njalo lolothando Lokwetshatha isiphambano ngidabule Ermveni lapho ngizwa izinsimbi Zesonto zikhala bese kuwekezela lzindonga 'kukhahluluka kwamazwi Ehaya ngamaqhawe eAfrika ethi: 

UE! Maqhaw! aseLuganda Enigeze egazini 
Losindiso ngokumthanda Owafela thina zoni. Sesiyanibingelela 
Ngoba nihlaben' impela Njengowafa kalukhuni Ebethelw' onqamlezweni Nihlupheka nithulile Ningasoli nakancane. 

Ngiphe isibindi Thongo elikhulu Khona nami ngizohaya ngiqhubeke Ngobuqhawe nangothando ngithi: 

.- 

27 


 
"Lolosinga, lolothando Lwaluphum' enhliziyweni Ezazikholw' impela ENkosini enguKristo, 
Yon' eyanikhaliphisa 

MWa nishayo emlilweni Yakhulisa lolothando Oluyisimangaliso LokuMfel' umHlengi wenu Nokudela okomhlaba ... " 

Woza moya wobuqhawe obufihlekile Sikhumbul' oFata Paschal baseFrance Bedabul' amahlathikazi beleth' ukholo Lobuqhaw' eBuganda. Sikhunjuzwa yimilando Yesonto ngabafelukholo beAfrika 
Abadabuka kwelikaMutesa owayenamandla Selokhu kwadabuka ubukhosi ngoKintu Esizweni saBaganda. K wathi lapho 
UMutesa ebon' abamWophe beqhamuka. Ngezikhala zonke kwagida uvalo 
Esifubeni sakhe, wabona ukuthi izwe 
Lakhe liIengel' eweni labaphangi Abamhlophe ngase balidl' izwe lakhe. Basebengene abamhloph' eAfrika, befuna Umcebo; beshumayel' izwi 10Phezukonke. Imilando mikhulu ngawe Afrika! 

28  

Ngawani lawaya malangabi agqamuka ENamagongo na? Bangavuka yini 
OKintu noSuna basilandise ngemibiko Evela kuKatonda ongumdali na? 
Sitshele Kimbukwe, kungani ukuba 
Athi angathatha ubukhosi uMwanga Azonde amakholwa awabulale kanye Nababhishobhi baseNgilandi na? Konje Nenza isigungu sokumbulal' uMwanga Ngoba ethanda amakholwa okunamuhla Uphilela unina owambamba ngendlebe Akaz' eza embizwenimbumbulu yenu na? Ngiyakubona Mukajana nesinkemba sakho! Nilam bile, namuhla kukhal' izigubhu Zibika usizi nezinyem bezi nokho Nibambelel' eThembeni lokuba naVe Enihamba phezu kwegazi laKhe maqhawe. Izisu zenu sezifana nezemive, imilomo Yenu yomile kepha niyahlabelela, nijabule, Niqhutshwa njengeziboshwa, niyobulawa: 
Ngibingelela wena Mukasa owashiswa ngoba Ukhuza uM wanga eku bulaleni kwakhe Izithunywa zenkolo; ngibingelela wena Kalemba owanqunywa nguKatikiro Ungakafiki eNamagongo; nawe 
Maggwali noBanabakintu enagwazwa Endleleni eya eMongo ngiyanibingelela! 

29 


 


Lukhulu lolothando lwenu maqhawe! Ninasibindi sini nibukeka ningenaluvalo 
Lokuhaqazwa ngamalangabi nibhekile 	''.' 
Njengentethe na? Amalangabi omlilo 
Ayisisekelo sokukhonza uMvelinqangi 	I 
Ezinhliziyweni zenu maqhaw' aseBuganda! 	I 
Ngiyanibingelela Lwanga nawe Mbaga-Tuzinde, 	, 

Mgagga, nawe Gyavira noKamnyuka esithandweni Somlilo! Kizito mfowethu usemncane kepha Uqinisele emalangabini omlilo wafela 

Okholweni lwesirninya saphakade! Ngiyakubingelela Kizito qhaw' elikhulu! 
Nawe Muzeyi ubalekile wadabula amachibi 

Waze wadinwa, wafe!' ukholo lokuPhila, Ngiyakubingelela! Ngiyanibingelela 0 0 0 Ngiyanibingelela maqhaw' aseAfrika! 

Ngiphen' amandla okunikhumbula: nisha, Nithulile, ningasoli nakandme! 
Ngiphen' amandla okuphuma obhukwini Engikulo: ngikhumbule, ngithath' izinyawo, Ngiye laphaya bese ngicula ngizikhumbuze: 
Namagongo! Namagongo! nawe wobumlotha UThando IwaKho lukhulu Thongo loKwazi: 
SiyaKuthanda, siyaKufela, yiba nathi Ezinhlungwini zezidubulu zomhlabao 
"Lolosuku olumnyama Lophenduka ngomzuzwana Wonk' umWaba wobumlotha, Wonk' umWaba wobumlotha 0 0 0" 

 
UNokufa 

Liphumile ilanga lihlabelela, Libika ukulandelwa ukuqhakaza K wezinkanyezi okulandelwa Yinjabulo yezwe lakwabuthongo. Sewuyibonile imisebe yelanga Uyikhubazile, wayikhuthanisa, . Wayigomoshela okwesilo sengubo. Igumbi lakho Nokufa linenjulo Engakanani lokhu kungathi AIigcwali zinyembezi ezichitheka MiWa yonke kongane zabantu? Awakho amehlo ayabona noma Ubuthazelwe ubunyama Nokufa. 

Kungasisusa sini ukuba ubunjiwe 
Walahlwa wedwa, waboshezelwa Ngamaketango ukuba ubengumxoshi Wokuxhawulana kwezandla nokuqabulana Okuphekezelwa ukumamatheka kwezihlathi Zezithandani nezihlobo ekade zagcinana? Sitshele Nokufa uthuthelaphi? 

34 

Sithanda ukwa:r:i, sitshele: 
Ngabe uyisango lokuvul' amehlo 
Abone izwe elingenamini nabusuku? 
Nguwe yini oxosha ukuzazi, nokuzithanda, Nokuthanda, nokufisa, nokulangazela, Nokuzonda, nokwejabha, nokukhumbula, Nokukhohlwa, nokuziduduza nokuqholosha? 'Nguwe yini oyubhaqa olukhanyisa ukwazi Okudlula ukwazi kokufunisela kwengqondo? Izindaba zakho zimnyama Nokufa, sobonana Nawe nganeno kwethuna seWulane, sishiyane! Ngubani owazi wena Nokufa engazazi? 

35 

"  
Injabulo Nakuwe Kayikho 

Hlabelela, cula, hay' ingom' Emloli, shay' ihlombe kulhi Kangigiye - kepha ngizogiya Ngilhini ngoba izinhloli 
Zababusi bezwe zingihaqile? Ngiyimpelhu, ngifanel' ukuboshwa! 

Hay' ingoma yezinyembez' ez'~alhonsi Phinde, injabulo nakuwe kayikho. Qaphela, qalaza, vuI' ameWo: 
Nank' amaphoyisa, naz' i'mpimpi; Kodwa lahla uvalo nobugwala, cula! 
Kulhi kangigiye keph' amandl' ayancipha -. 

Uyakulhanda yini ukuhlaIa endlini Eyembalhiswe ngobunyama noma kusemini? Uyesaba? Yebo, uyayilhanda imisebe Yelanga nokukhanya; yebo, uyesaba Ukuhlal' esinkunlwini wehlukaniswe Nabakini. Uyimbongi? Cula ungesabi! 

-; 

" 

Hlabelela, cula, shay' ihlombe 
Kulhi kangigiye ngoba ubuvaka Ngabulahla ngalhalha izikhali Zobumbongi, kepha ngizogiya ngilhini Ngoba injabulo nakuwe kayikho noma Uveza imizwelo yenlokozo nenjabulo? 

Qaphel' izikhulu zezwe, qaphel' Izazi - ophrofesa bemilhelho: 
Ungabesabi noma sebegqoke amajazi 

Abo ezikhundla eziphakeme, sebafa Behamba, bazenz' abakhululekile kepha Injabulo nakubo kayikho. Balshele 
Benze abakulhandayo, mina uvalo Luyisilha sami; ngibhala ngokukhululeka, Kangigwegwesi - ngiyimbongi kangincengi Muntu, kangesabi bala lamunlu. Indawo Yokwenaba ngilhakase kanginayo noma Ungacula kulhi kangigiye kepha 
Injabulo nakuwe kayikho, phinde - qhal 

37 
 
- , 
Cula Afrika - Giya Afrika 
Ngiyawuthanda njalo lowomculo Lapho ngidabula izinkalo 

OqhamUk' emaxhaphozini phakathi KobuWaza bekhwani n"ebhuma. 

Nawe ntombendal' umculo wakho Ngiyawuzwa lapho uklaya 
lkhwani phansi komuthi. 
Awusakwazi ukwelu!' amadolo Uyosik' ikhwani nencema kepha aah Izandla zakho zithela icansi 
Engilibuka qede ngivukwe 
Ngumona ngithenge umgibe Wokujabulisa amehlo. 
Ngiyabuthanda njalo utshani 
Lapho bulala buvuka buphephethwa Ngumoya - bufana noboya bemvana 
Obujabulisa isandla somfana 	" 

Omncane ebuphenduphendula Exosha isizungu sokuba yedwa EMahlungwini aluhlaza. 
Nawe nsizwendala imvunga yakho lmtoti, ivumelana neminwe lapho Uqopha imvunulo endala kaZulu. Ngitshele nsizwendala: 
Walithandani igudu ngoba 
Likuvusa umunyu nesiqungo 
Soku bongela amakhosi kaZulu Namaqhawe ezimpi ezindala? 
Na we wake watshakadula 
Nesihlangu amado!' akho eselula Njengawomvemve kad' uncinta kunina! lmvunulo yakho ngiyayithanda; Ngezinyembezi sokukhonza Afrika! 
Namanzi ahlabelela ingoma yawo Eqedwa yisango selang' ayawugculis' Umoya lapho ezibhula emadwaleni Agwinye nephimbo lomemezayo 
Duze nomfula. Nezinkawu zidla Zibeke ethala bese ziqhongoza Zichwensa umfana wezinkomo Ojukujela itshe nesagila 
Kuphelelwe lijubane namandla Kudonswe nguzibuthe womhlaba Kungafinyelelanga emagatsheni Aphakeme ayisiphephelo sakwankawu. 
38 
39 



 
 

Umculo wenu uyajabulisa luhlanga LweAfrika; lapho amazw' en' engena Emadlebeni ami kubasengathi ngizwa Uju 10 bunandi 0 bugculisa inhliziyo Yezithandani zihleba zithi: "Ngiyakuthanda-" Bethan' amagekle, nezindloko nezingubhu Ningome nithi: 'Kuyathokozis' ukuhlabelela, Hlabelela muNtu weAfrika!' 
NaseMelika ayezwakala lawomaphimbo 
Ajulil' esizukulwane sikaMnyarna weAfrika! 
Giya phela Mahlathini sishay' ihlombe; 
Giya phela Mshengu Shabalala senanele Ngehlom be sizwa izigi zendoda; 
Giya phela mfo kaShenge sinqekuze 
Ngarnakhanda sihleli phansi sizwa 	. 
'Ukukhala kwalendoda kudum' izwe lonke .. .'; Futhani amacilongo nishaye nezigingci 
Zenu Bafana beNtuthuko khona nami 
Ngizofikelwa 'kujabula okulandelwa. 	. 
Zinyembezi. Nani Zintombi zesiManJe-manJe Ningisusa usinga culani! 
Culani kakhulu nakakhulu khona Amaphimbo enu ezogxila kulonto Lomphefumulo warni! Ngibona 
UBra Sello neqembu laBafana beNtuthuko Bede bephakama kunga bafikelwa ngumoya WobuWanyi obulethwa ngumculo 
Ongena emathanjeni amanzi. 
Kahle Sidudla sikaJ osefa 

40 

Uyangihlekisa! Zonke lezizingoma Nizihayile naziqopha ukuze zibe Ngumlando esizukulwaneni sikaMnyarna Esingakawavuli amehlo. Sekothi . Lapho nifayo kusale izibongo 
Ezodalula inkambo yenu emanxiweni. Ngiyanizwa nani zinsizwa zesicathamiya, Alolongiwe lawomaphimbo enu aphuma Kanye nomlenze unyawo luxinga Lwedelel' umhlaba luwunyathela Sengathi phinde alusoze Iwathula. 

Kumnandi nokubek' indlebe Lapho umzanyana ethulisa ingane Ngezilolozelo echwaya ethi: 

Thula ngane thula, Unyoko akekho, 
Owaa - owaa - mtwana; Uyokhal' ukhale 
Udinwe, unyoko Akekho, thula, 
Aah-, aah-. 
Imisebenzi yakho iyababazeka Thongo lokwazi, Soku bonga njalo, sicule - sigiye Afrika. 

Ngitshele: ungokabani Afrika, ngiyabuza? Ngitshele amazinga akho obudala nobusha Khona ngizohlala phansi ngiqophe Umlando ngawe zwe 10muNtu omnyarna. Nomasikwephuciwe yizizwe zokufika 

41  

 

Asikhohliw' ukuth' uMvelinqangi wakugcoba Ebunzini lakho ngophawu lwesiphambano Wathi:'Ulikhaya lokudabuka kwesizwe Esimnyama.' Nezingane zesikole Ziyakuthanda Afrika lapho zenza 
Imvunga ngawe zicula zithi: 
Afrik' izwe lethu Afrika, Afrik' izwe lethu Afrika, Aah- Afrika - izwe lethu; Afrika - Afrika - ... 
Amanoni akho awasoze aphela Afrika, Zonke izinhlanga zotapa zishiye Zigutshuzelwe ngumhlaba. Ngelinye llanga nathi siyozitapela njengoba Imbongi enkulu yakwaZulu ibhulile Yabikezela yathi: 'Nisukume ngalenkathi OPhezulu ayimisile wathi: Niyosukuma Ninqobe.' Yebo, lothi lishona 
llanga nomfana uyobe esekhulile. 

Njalo kuyamthokozisa kumlolozele UmAfrika omncane ukuzwa umoya Uvunguza ubethanisa izindwani Phezu kwesadla bese ejunywa Ubuthongo bumzulisele ezweni Lezibangamlotha elifana nephupho LikaNdukuzinodaka ethunywe 
Ngumthakathi onhliziyo iphambene nokuzwa Kujatshulwa yena abe ekhalela ngaphakathi, Kukhalwa yena abe egiya ngaphakathi. 

42  

Yini konje enhle kuwe nhliziyo 
. Yomthakathi? Ngitshele phela Nokufa sixhawulane ngisabhekile Sibe munye nawe siqabulane, aah! 



 

Kangazi Lutho! 

Likuphi lona izulu? Uyobhubha yini Umhlaba? Konke kwadalwa nguMvelinqangi, NguYe owaz' ukwazi nokungazi kwami. 

44 

Nyoni Yabalozi 
Inyoni Y oWobo Lwesikhwenene 

Zinhle lezo'ndonga ezikugubuzele Kungathi ziyajabula lapho ucula 
Imilozi owayifunzwa useyisiyoyo 
Waze wakhula wayishaya ngekhanda. Zikukhunganisile zakuvala amehIo, Zakuqunda amaphiko. Ukukhanya Nemvelo eyakinatelwa nguSokhuluse Phezu kwesizwe sakini kwanyoni Ukukhohliwe, awusakwazi, wakwaphucwa. 

Wagqinqwa ngemfundiso usemncane NamWa ubambelele kuyo, nami Ngilalela kuwe qede ngihumushe Lawomazwi aphindaphindiwe Wawahumusha ngemilozi yakini. 
K wanyoni. Zinhle lezo ndonga Ezikufukamele zakwahlukanisa Nezibopho owagcotshwa ngazo 
".' K wathiwa uyoba luthuli lomoya 
i .>Y ',; Noma liyidinda, neziphepho 
~: Zidlangile. Imvunulo yakho 
 

 

Kayigugi, iyacwazimula phansi 
K wemigede esifihla kuyo ikhanda. Nyoni yabalozi ngiyakuhlonga, Ngakubona kumfowethu engingadli Naye khamba lunye ngakuthanda. Wakuphulula uhleli ehlombe lakhe 
Wathi: "Uyamazi lonyoni yena khuluma? ... " 

Nyoni yabalozi unesinwe, Ikhanda lakho linenzulu; Ngikweqhathanise nonkombose Wemizekeliso wadI' ubhedu, Ngakweqhathanisa nongcede WadI' ubhedu; - wakwitikwitiza Ungibingelela ngavuma Nyoni 
Yabalozi ngiyakuhlonga, ngiyakuthanda! 

46  

U suyangithanda 

.. Sohlala nawe Nomathemba, Sohamba nawe Nomathemba, Ilanga lophuma sinethemba, Sojabula-ke nokwethemba. 

Uyongikhumbula themba lami? Uyongibhalela ngane yami? 'Isitimela sokhala sihambe nami, ,Ngosebenza ngikulobole dudu wami. 

Kophuma inyanga sinawe, Kow' izinkanyezi nginawe, NgolaWekelwa kaningi ngawe, Anginakwehlukaniswa nawe. 

47 
 
Kuwe Ngithi: 

Ngibonga amandla Owawanika umzali Wami wangikhulisa. 

Ngibabaza uthando Olungapheli kuWe Sokhuluse kanto-zonke. 

Ngesab' umusa onawo, SiKufulathela ungasideli Kepha usalusile njalo. 

Unesineke nothando, Sikhobolana, wakhe futhi, Ungadikili nakancane. 

Ngibonga amandla Ongethwese wona Okuhlabelela lemigqa Lapho ubusuku bubambe Amehlo nengqondo Kuzidalwa zakwaMhlaba. 

48 



Umkhulu Thongo Lamathongo, ngubani Onesibindi sokudela Ubukhosi agqilazwe Njengawe owafela 
Isizwe sakwaMhlaba sonke? 

49 
''', .. 

 
Ngeke Ngithi ... 

Salusuthatha neyembe lami 
Ngoba usuqhwage ijazi lami; 
Ngeke ngithi sewuyingqwele ngoba Ungibophe ulimi, nezandla nezinyawo! 

Ngeke ngithi sengimpunga Ngivume ukuhujwa nguwe Ngesinswebhu ungibuze Iziklabhu zakho ezilahlekile! 

Ngeke ngithi usuy'angithanda Lapho ungibuyisela izicucwana Zejazi okwakungelami waliqhwaga K wangelakho wathokomala! 

Ngeke ngithi uhlakaniphile Lapho siphekana ngebhodwe Ngikutshele sengivuthiwe Uphike unganginaki! 

50 

'Ngeke ngithi sengimdala Ngixoshane nemvula phandle Ngidlale ucabhayiyane, ngifunane Nezimvu zakho ezigangeni! 

 

51 




 
 

Namhla Sekunguwe- 

Seledlul~ elami naw' ihlobo Lapho sezwa khona umculo Ungena emadlebeni kuhle Kwehubo lezinyosi zibubula Zisuka zihlala 
Phakathi kweziphephane Ziqhakazile. Konke kwakuyuju, 19undane lingathunywanga. Sengilele phezu kogqoko, Sengifana nengulube iklalajiwe .. Wathi: "Ngiyamthanda." Namhla sekunguwe - 

'0 

',: 



Abangane babemenyiwe, abasekho; Izinhliziyo zazigcwele uthando Azisekho; izinsimbi zesonto ' Zazicula kubemtoti emongweni Wenhliziyo, namhla zivusa 
Unembeza ofiie - zingikhumbuza Izifungo zothando: 'Noma siyobusa, Noma siyohlupheka siyobekezela .. .' Sengiqhunywe zintsham buzane zomlilo 
, 
Sewungenze ngabanje, ntokazi Namhla sekunguwe - 

Saguqa phezu kwezifungo zothando; Izevatho zethu zaziphikisana, Wawusho ngemini, ngisho ngobusuku. Sasingakhohlisani: "Ngiyamthanda." Sesihleli nawe ngaxakwa ubuwena 
, 
Ngangingekhiph' ubumina ngibenze Ubuwena. Senginje, Sewungigqokise Iqhwa elizondana nokushisa. Iminjunju isiyangishiya; 
Kusasa wogqoka ubusuku; Sobonana futhi: "Ngiyamthanda." Kodwa ... namhla sekunguwe! Sah-hhh-la ... 

53 




 
, ;' 

Lokhu Okungugwayi 

Lokhu okungugwayi kuyangiqhutha, Kungiqhutha amaqutshana ami Ngiwashise abe yintuthu 
Engiyibona isongana phambi 
K wami ishabalale nomoya amehlo Ebuka - phansi kusale umlotha Ogcina uluthuli lomhlaba. 

Lentu thu ephuma ngamakhala lngiqeda isizungu nokulangazela Nephango elingafani nelakosisu Amaxhwele athi ukuqaleka. 
Lentuthu eshabalalisa izimpikwana Zami iqede ukukhathazeka 
Okudalwa ngumgudu wentuthu lngena ngomlomo yakhe umule Emaphashini, iphushe ngamakhala, lphushe nangomlomo ibe kanye Nomoy' ovunguzayo ngingewubambe. 

54 

Rothmans, Lexington, St. Moritz, Dunhill, Piccadilly, Hunter, 
Navy Cut, Fox, BB, Boxer New Yorker 
	, 	, 
Rhodesia Club: nibaningi nginganithaphuza Kushone ilanga! Niyangigqilaza, Niyangikhuthuza, ningibamba inkunzi Ngaphakathi emaphashini ami ngikhwehlele Kepha ukunibalekela kungavumi. Sengaphenduka isiphukuphuku sentuthu; Ngihosha intuthu ngiyikhiphe, ngiyihoshe Ngiyikhiphe, umv.uzo do! lmali swe! Amaphaphu khuhle! lmpilo nciphiyane. 

. Namenywa yimi namuhla sengiyanizonda, Ngelinye ilanga ngohlukana nani. 

55 

 
Laphaya 

Ngalindela ilanga langaphuma; Ngalindela ukukhanya kwanganqamuka; Ngalindela ubusuku bangafika; 
Imini yayingekho, ubusuku babungekho Ukukhanya kwakumile njengothingo Lwenkosazana. Ukujabula okuphelayo Kwakungekho ngoba intukuthelo nolaka Kwakungaphushwa. Nobungani babungekho Ngoba ulunya nenzondo kungaziwa. 
Ukufisa nokulangazela okudlulayo Kwakungekho; amaphimbo amtoti omculo Ngawazwela kude kungathi abaculayo Bayaqhubeka nokudeda duze nami. Kwabhonga izinkomo kwangathi izimazi Zibiza amathole azo akade alaWekal Kwaqhamuka uNomkhubulwane wadedela Izinyembezi zanethisa umWaba 
Kwagcwala ubuWaza. Utshani 
Babunyakaza kancane bulethe ukumoyizela Emehlweni abhekile laphaya! 

56 
 

Emathafeni aluhlaza kude kwamehlo Ami ngabona amagquma eyuhide aze Akhothanyelwa ngamala ezulu. 

Uhlalwane aluwahluphanga amadleb' ezweni Elingalali mazolo; izihlahla zemiyezane Zaziyethise imiyeko yazo ngaphansi 
Kuphumul' izimvu eziluhlaza zifana 
Notshani bugqokwe zinkalo ezinganqamuki. NgaseMpumalanga kwaqhamuk' amar abomvu Agubuzela umWaba kwaklwela konke kwabomvu: 
Amathar aluhlaza ababomvu; Imiyezan' eluhlaza yababomvu; 
Izimv' eziluhlaza zababomvu; 

Nami ngembath' isimo esibomvu. Kwaqhamuka umvemve utshakadula Ngawulandela ngaze ngafika enkundleni Yokuhlaziya nokuqonda ngezidalwa ZikaSokhuluse. KwaWatshwa 

Imvu emWophe kopha ingazi ebomvu, Kwahlatshwa imvu emnyama kopha Ingazi ebomvu! Ngethuka kwathi Mangingome ngithi: ngiyalithanda 

Ibala lami elimnyama, ngiyazithanda Izinwele zami ezigoqongene, ngongena Ethuneni ngiphumule nginje. Aah! Ubungqo bakho mnewethu buyingqwango Ngiyabesaba! Sohlala nawe laphayal 

57 

 
Kumnandi ukuphupha amahlung' aluhlaza Wona angenazifiso zokomhlaba; namehlo Ayabam belela emathafen' atshani buluhlaza Bufana no boy a bern van a buphephethwa Ngumoya. Kuyesabeka ukujumeka Uphaphame kwaNhlawulo-kayipheli KwaCalakalithethwa; kuphela 
Yinkambo yomuntu eyahlulela 'Umphefumulo emasangweni angale Kwethuna nokunqotshwa kwezinhlungu. Duze kwaNjabulo uyajula lowomculo, Kakhulu nakancane ngizwa uncipha. 
Uboloba nawe ntombi yeAfrika, Uboloba nawe nsizwa yeAfrika! Thina siyofa kuthi lapho ulele Sikwehlisele isiqungo uvuke 
Ebusuku obukhulu uhaye izinkondlo Nezingoma ezingumlando ngoba Isikhathi sokuphila emhlabeni Sinqunyiwe sagxiliswa nemisebenzi Ekuhlezi emahlombe. Kothi lapho Sesingamadlozi sibe nothotholwane Ukuzwa izwi lakho ligedezela, 
Licula imigqa eyizinyembezi 
Zolonto lwezimbongi seAfrika. 
Njalo lapho uzwa umsindo 
Wabalozi ubothatha usiba ubhale 
Khona uyobona amaqiniso angenakwembulwa Kumuntu odele, wakhohlwa, 
Wafulathela inkambo nom lando 
Wesizwe sakhe. Uyobona nezimbali 
Zentaba ziqhakazile, uhaye ngoba 
Kuz' uyofund' okuningi: okudala 
Nokusha kubabaza ubunzulu 
BoMvelinqangi odale, wahlobisa 
Umhlaba. Uyoyidela yini 'Afrika 
Lapho umoy' ovunguzayo uqed' amandla Nothando yinkathalo yokudubuzeka Kwezinzwa zomzimba? Uyakuyiduba yin' IAfrika uyifulathele, uyikhohlwe na? 
Vula umlomo ungilandise mhlaba Ngezehlo owazibona eminyakeni Emidal' eseyadlula khona ngizom ~ula Ingubo ngivule amehlo, ngihlale bese Ngiqopha phansi amaphuph' obumbongi Afika njengomoya ovunguzayo uwise Amahlamvu angenamandla phezu Kophahla lwendlu. Ngibuz' amaqhawe Amadal' ashonaphi mhlaba? Ngifisa Ukubona wena tshitshi elidala, nawe Wedlula neminyak' emidala na? 
Aphi amaqhikiza nezinkehli na? 
Konke kuyadlula, kudlula nobuhle Bakho kugcine kusanganekwane. 
Nami ngodlula kusale lemigqa Engiyiloba ngisaphila kwamhlaba. 
," 
59 

 

Impucuko 

Ngidiniwe yimpikiswano, Ngubani ongangitshela 
Ukuthi iyini irnpucuko? 
Wena uthi angiguqule igarna Larni lorndabu ngibenguPitiiose Khona ngizoba ngophucukile! 

Ngididekile angizenzisi, 
Ngubani ongangenekela 
Ukuthi iyini impucuko? 
Wena uthi angikhuhle ubuso 
Barni ngezitaxutaxu buguquke BubernWophe, ngikhohlwe yinswebu Varni, ngipende urnlorno ngezitaputapu Ezibornvu bese ngithi ngiphucukile! 
i ,. 

Angisazi, woz' ungilandise 
\ Ukuthi iyini impucuko? 

Wena uthi indawo yakithi Ayikaphucuki ngoba ungibona Ngikleklile; uthi rnangilahle Ibheshu, nornshiza nentshengula: 
Ngingene ezikhaphaxeni, ngigqokise Arnehlo ngengilazi efiphaza irnisebe Yelanga, ngishise intethe - ngikhafule Intuthu ngarnakhala, ngibe ngurnina Ngibe yintanga yezwe khona Ngizoharnbisana nernpucuko! Ngizolalela wena nsizwa endala: 
Wena uthi irnpucuko ukwazi arnasiko Esizwe, ukwesaba ihlazo uligwerne, Ukwazi orndala nornncane, ukuhlonipha Isikhundla okuso, ukuhlonipha 
Nokwazi izikhundla zabanye! 

61 

 

Mandukulu Nyoni Yamashwa 

Mandukulu nyoni yamahlathi 
Ngubani owakwenza wabanesigcwagcwa Esizweni sakwanyoni? Ngiyakwesaba Ngoba impilo yakho ifana Neyomaliwazigqiki bona 
Behamba emnyameni ongenakukhanya! 

Malalemini ngitshele, nginyenyezele: 

Umpompoloza uthini ngesokuhlwa Ufundekela bani ngoba mina Ngikhandlekile, namehlo ami Awakuboni ukukhanya ebunyameni? 

Pho, ungethule, ungenciphise 
Ingoma yakho leyo khona nami Ngizojunywa ubuthongo bese Ngiphaphama lapho ukusa kusondela Kuhambisana nokwehla kwezithukuthuku Zami? Ngilala ngiphupha ngumcabango Wokudonsa, ngijuluka nzima ngemini Ulele ungethuswa muntu nyoni Yamashwa nemikhuba! 

62 
."",. 

Musa ukucula, khuluma; yeka imvunga, Khuluma khona ngizozwa umlayezo Abakuthume wona omaliwazigqiki. Ngitshele, baphi sibajoje? 

Umbiko wemvungamvungane yakho Ngiyawesaba: uthwele ulaka, Amashwa nesililo! 

Nyoni yabathakathi ngiyakwesaba Ngoba ngizwa bethi ukukhala Kwakho phezu kwendlu kubika 
Isifo namashwa. Wena wazana Nabakhunkuli abaxoshana nomnyama Thina silele; siphuphe amathongo Esifulathele, abakhonyovu 
Besengama ngemikhonto. 

Nyoni yemikhuba ngitshele, ngubani Owethwesa izwi lakho salesaba? Siyalesaba iphim bo lakho lapho Lidabula umnyama lingen' emadlebeni Phezu kwemigqiki! Thula phela Mandukulu funa sibize izinyanga Zikuloye ngezintelezi ufe! 

A wuzesabi yini izikhuni lapho Abantwana bekujukujela ngazo Zinkewuka amalangabi? Sit hi Ubalekile sikuzwe usuthi: 
"Phum' ung'bhule, wuuh-wuuh!" 

63 

 
 

Noma ungabang' umsindo kuze 
Kuse, ukhale phansi emadotsheni Naseziweni, abakini kwanyoni 
Bayakuzonda ngoba 
Uhambisana nabathakathi. 
Nyoni yabakhonyovu klabalaza 
Ngoba ngisalele kodwa kothi 
Lapho abesizwe sakini beqala 
Ukushaya amaphiko awakho uyobe Usuwagoqa phezu kwamagatsha ezihlahla. Abafana bokudwiza ngamatshe; izingunquza Zakho zothi ubhekile kanti ulele! 

Mlayezo muni lona ongadluliyo? 
Yisho phela khona singezukukushaya Ngamatshe; sichazele khona Singezukukwesaba lapho uxosna isizungu ngengoma yakho Oyikhumbula ngesokuhlwa. 
Sithanda ukwazi: noncede mncane 
Nje wena uyamesaba, uyakuhleka Ubhabhame emoyeni ekunquphuzaYini indaba sikh ova? Ebusuku Uyaqhosha ucele inselele kithi 
Sonke kepha phinde ngeke siphume Sikubhule ngoba awethu amehlo Awakuboni ukukhanya emnyameni. Ungowezimanga nyoni yabathakathi Thula silale, sixosh' ukudinwa! 

64  

Nomina Ngibuz' Indlela 

Ngithathe unyawo, ngisuse unyawo kusale isithombe sonyawo Iwami; ngijabule ngithi sibabili ezenzweni lapho uNomina noNgi bephikisana, bevumelana kanti ngingedwa vo ezenzweni zami. ngithi ngithi, nanto ijele! 

Ngiye esontweni, ngiguqe phansi ngithandaze, ngigcine sengijulukile; ngishumayele ngize ngikhihlize amagwebu, kusenjalo ngethuke sengithwabaza ngedwa okhalweni: mamo! sengikuphi manje? nanto ijele! 

65 
 

Kuze kube manje ngisehla ngenyuka ukusubatha kwami kungimile ngoba izintaba yilokhu zikhula phambi kwami ngigcine sengithatha 

. ezamawuba; mamo kunodonga ngapha mangiye ngapha, ngothi ngithi ngithatha izinyawo ngingene ehlane: nanto ijele! 

 