


UMahlase 

uvakashela 
edolobheni   




ibhalwe ngu Cedric Xulu   

U Mahlase wayehlonipheke kakhulu eNkandla. Wayenezinkomo nezimbuzi eziningi. Abanumzane babemhlonipha kakhulu. 
 
 
Ngonyaka kwabanezikhukhula. Wafelwa iyo yonke imfuyo yakhe. Ngisho nomuzi wakhe wamuka. Umndeni wakhe wahlupheka kakhulu. Amasi nenyama kwangatholakala. 
 

UMahlase wayesetshela unkosikazi wakhe, wathi, "MaNgobese, kusasa ngiyofuna umsebenzi. Sengifile indlala. Izingane zami seziyahlupheka." 

"Kodwa baba, uzoya kuphi?" kubuza uMaNgobese. 

"Bathi eThekwini uyatholakala umsebenzi," sekuphendula uMahlase. 

  
Asukume athathe induku yakhe aphume endlini. Afike egcekeni akhale. Ingani ukhumbule izinsuku ezindala esakhomba ngophakathi. 

  
UMahlase wabe esetshela wanke umuntu ukuthi uyahamba. Waqala waqaqa izimpahla zakhe. UMaNgabese yena wamenzela umphaka. Wahlaba iqhude lakhe lakugcina. Izingane zadla inhliziya, amanqina kanye nekhanda. 
 
Wavuka ekuseni eseyogibela ibhasi eliya eThekwini. Wafika eThekwini walala esiteshini sesitimela. 

 
Ekuseni wavuka wazungeza iTheku lonke efuna umsebenzi. N geshwa uMahlase akawutholanga. Wayesephindela esiteshini lapho owayelala khona. Wafika walala kwaze kwasa ekuseni. 
 
Ngosuku lwesibili ziningi izinto ezamhluphayo. Okukuqala umphako wabe usumphelele. Okwesibili izulu labe limakhaza. Okwesithathu amaphoyisa akwaloliwe abasusa lapho ababelele khona. 
 

UMahlase wasuka lapho wahamba waye wayofika ngasePhoyinti. Uthe uma efika wabona isixuku sabantu. Wacabanga into eyodwa kuphela, ukuthi kuhlatshiwe. Waphinda wezwa nephunga lenyama linuka kamnandL Ngenxa yokuthi wabe eselambile, wamane waqonda khona. 
 
 
"Eh! Baba. Sikhulekile ekhaya, II kukhuleka uMahlase. Aphinde akhuleke uMahlase kuze kube kathathu. Ekugcineni abone ukuthi akekho umuntu ozwayo, avele asondele khona. 
Uthe lapho esephambi komnyango aphinde akhuleke, "Babal Siyakhuleka bol" Akekho umuntu omnakile njalo. Akhumule isigqoko uMahlase angene kulendlu. 
 
 
 
"Siyakwamukela, baba, eWimpi. Sizocela uzohlala ngapha. Singakunika okuphuzwayo usalindile?" kubuza enhle intombazane lena. 
"Hayi, ndodakazi. U ngangiyisa ebandla kodwa?" kubuza uMahlase. 
 
"Cha, baba, kulungile uhlezi khona lapha. Sizokunika yonke into oyifunayo. Sinenyama yenkukhu, neyenkomo kanye neyemvu. Ubaba singamnika eyani?" yabuza. 
Abonge ngokujabula uMahlase kwazise ubeselambile. Bese ecele inyama yenkomo notshwala. 
 
 
Iqale imnike ubhiya obandayo intombazane. Engakawuqedi ubhiya yase imlethela inyama. 
 

 
Athi angaqeda uMahlase abize intombazane. "Ndodakazi sengibongile. Sengicela ungibizele umnumzana walaph' ekhaya ngizibongele. Phela asikwejwayele kwelakithi ukuthi sidle bese sihamba singabonganga. Siyaye sibonge kumnumzana wekhaya kuqala ndodakazi bese sicela indlela." 
 

 
Iqale ukudideka intombazane manje. Yabona ukuthi 10 baba akazi kahle ngokufanele akwenze. Isuke ihambe iyobiza imenenja. Ifike iyichazele imenenja ngalesisigemegeme. 
30 
 
Irnenenja isuke iye kurnnurnzana uMahlase. "Baba, ngizwa kuthiwa unenkinga?" kubuza irnenenja. 
"Cha, ndodana, ngithi angibonge kakhulu. Sengibusile. Sengicela indlela. Konje ndodana ziyalandwa izigqoko lapha edolobheni?" esho ehleka. 
 
Ithule imenenja icabanga ukuthi izothini. Ibone ukuthi akayiso isigebengu 10 muntu. Ibone futhi ukuthi iningi imali elahlekile. 
 
"Baba, ngizocela ukuthi sikuqashe? 
U zosebenza izinyanga ezimbili. Emva kwalokho siyobona noma sikuqashe unomphelo yini," kusho imenenja. 
 
 

Wagiya kwama abantu esitaladini uMahlase ejabule. Wase ememeza ethi, "Kazi uyofike athini uMaNgobese sengimxoxela ekhaya!" 

IYAPHELA 

 
